<!DOCTYPE html>
 <html lang="nb">
 <head>
	 <title>Statsborgersprove</title>
	 <meta charset="UTF-8"/>
	 <link rel="stylesheet" href="statsborgersprove.css" type="text/css"/>
 </head>
	 <body>
	 <div id="wraper">
         <div id="titel1"><h1 id="top">Pensum til Statsborgersprøve</h1>
         <p class="subtitle1"><a class="komp" href="kompedium.html">Kompendium</a></p>
         </div>
	 <nav id="nav">
	 <ul id="navlinks">
	 
	 <li><a href="#1cap1">Ny innvandrer i Norge</a><ul>
         <li><a href="#1cap2">Ulike oppholdsgrunnlag</a></li>
         <li><a href="#1cap3">Opplæring i norsk og samfunnskunnskap</a></li>
         <li><a href="#1cap4">Introduksjonsprogram</a></li>
         <li><a  href="#1cap5">Ulike tjenester innvandrere kan få bruk for</a></li>
         <li><a href="#1cap6">Hvordan etablere seg og delta aktivt i arbeids- og samfunnslivet?</a></li>
         </ul></li>
                     <li><a href="#2cap1">Historie, geografi og levesett</a></li>
         <li><ul>
         <li><a href="#2cap2">Vikingtida</a></li>
             <li><a href="#2cap3">Unionen mellom Danmark og Norge</a></li>
             <li><a href="#2cap4">Unionsoppløsning og ny union</a></li>
             <li><a href="#2cap5">Nasjonalromantikk og norsk identitet</a></li>
             <li><a href="#2cap6">Industrialiseringen av Norge</a></li>
             <li><a href="#2cap7">Et fritt og selvstendig land</a></li>
             <li><a href="#2cap8">Første halvdel av 1900-tallet</a></li>
             <li><a href="#2cap9">2. verdenskrig 1939/1940‒1945</a></li>
             <li><a href="#2cap10">Norge i moderne tid</a></li>
             <li><a href="#2cap11">Geografi</a></li>
             <li><a href="#2cap12">Bosetting og befolkning i Norge</a></li>
             <li><a href="#2cap13">Klima</a></li>
             <li><a href="#2cap14">Tradisjoner og høytider</a></li>
             <li><a href="#2cap15">Religioner og livssyn i Norge</a></li>
                      </ul></li>
	 <li><a href="#3cap1">Barn og familie</a></li>
	 <li><ul>
         <li><a href="#3cap2">Barndom, barneloven og barnevernet</a></li>
     <li><a href="#3cap3">Barneoppdragelse</a></li>
	 <li><a href="#3cap4">Skolegang</a></li>
     <li><a href="#3cap5">Ulike boliger</a></li>
	 <li><a href="#3cap6">Likestilling</a></li>
     <li><a href="#3cap7">Rettigheter og plikter i ekteskapet</a></li>
     <li><a href="#3cap8">Retten til å bestemme over eget liv</a></li>
	   </ul></li>
     <li><a href="#4cap1">Helse</a></li>
         <li><ul>
             <li><a href="#4cap2">Helse og velferd</a></li>
             <li><a  href="#4cap3">Historisk utvikling</a></li>
             <li><a href="#4cap4">Ulike helseordninger</a></li>
             <li><a href="#4cap5">Barn og helse</a></li>
             <li><a href="#4cap6">Eldre og helse</a></li>
             <li><a href="#4cap7">Psykisk helse</a></li>
             <li><a href="#4cap8">Forebygging av helseproblemer</a></li>
          </ul></li>
         <li><a href="#5cap1">Utdanning og kompetanse</a></li>
         <li><ul>
         <li><a href="#5cap2">Utdanningssystemet i Norge</a></li>
             <li><a href="#5cap3">Barnehagen er et pedagogisk tilbud</a></li>
             <li><a href="#5cap4">Grunnskole</a></li>
             <li><a href="#5cap5">Skolens verdigrunnlag</a></li>
             <li><a href="#5cap6">Samarbeid med hjemmet</a></li>
             <li><a href="#5cap7">Videregående opplæring</a></li>
             <li><a href="#5cap8">Høyere utdanning</a></li>
             <li><a href="#5cap9">Voksne og utdanning</a></li>
             <li><a href="#5cap10">Historisk utvikling</a></li>
         </ul></li>
         <li><a href="#6cap1">Arbeidsliv</a></li>
         <li><ul>
         <li><a href="#6cap2">Arbeid og velferd</a></li>
             <li><a href="#6cap3">Historisk utvikling</a></li>
             <li><a href="#6cap4">Rettigheter og plikter i arbeidslivet</a></li>
             <li><a href="#6cap5">Organisasjoner og medbestemmelse</a></li>
             <li><a href="#6cap6">Hele folket i arbeid!</a></li>
             <li><a href="#6cap7">Velferdssamfunnet skaper arbeidsplasser</a></li>
             <li><a href="#6cap8">Jobbsøking</a></li>
             <li><a href="#6cap9">Lønn og skatt</a></li>
             <li><a href="#6cap10">Svart arbeid</a></li>
         </ul></li>
         <li><a href="#7cap1">Demokrati og velferdssamfunn</a></li>
         <li><ul>
         <li><a href="#7cap2">Rettigheter og friheter i demokratiet</a></li>
             <li><a href="#7cap3">Staten, fylkeskommunene og kommunene</a></li>
             <li><a href="#7cap4">Storting og regjering</a></li>
             <li><a href="#7cap5">Valg og politiske partier</a></li>
             <li><a href="#7cap6">Det norske monarkiet</a></li>
             <li><a href="#7cap7">Norges deltakelse i internasjonale organisasjoner</a></li>
             <li><a href="#7cap8">Velferdssamfunnet</a></li>
             <li><a href="#7cap9">Velferdssamfunnets hovedoppgaver</a></li>
             <li><a href="#7cap10">Velferdsgoder</a></li>
             <li><a href="#7cap11">NAV</a></li>
             <li><a href="#7cap12">Vilje til å betale</a></li>
             <li><a href="#7cap13">Økonomi</a></li>
             <li><a href="#7cap14">Rettigheter og plikter i velferdssamfunnet</a></li>
             <li><a href="#7cap15">Historisk utvikling</a></li>
         </ul></li>
         </ul>
	 </nav>
	 <section>
	 <div class="divas"><h2  id="1cap1">Ny innvandrer i Norge</h2><aside><p><b>Alle som bor i Norge, har mange rettigheter og plikter</b></p><p>Dette betyr for eksempel at alle barn har rett til å gå på skolen, og at alle har rett til behandling på sykehus. Alle som jobber, har plikt til å betale skatt. Og når vi leverer inn skattemelding hvert år, har vi plikt til å gi korrekt informasjon. </p><p><b>Systemet bygger på tillit</b><p>Myndighetene stoler på at innbyggerne gir riktige opplysninger og følger loven. Hele det norske systemet er bygget på dette prinsippet. Selv om det fins kontrollsystemer, blir det ofte bare tatt stikkprøver. Personer som blir tatt i å lure systemet, vil møte ulike straffereaksjoner. Dette kan være bøter, fengselsstraff, samfunnstjeneste o.l. </p><p><b>Oppholdstillatelse</b><p>Ulike land har ulike regler når det gjelder hvem som får oppholde seg i landet. Det er myndighetene som avgjør hvem som får oppholdstillatelse og ikke.

Det er hvert enkelt individ sin plikt å sørge for å ha gyldig oppholdstillatelse i det landet man befinner seg. Innvandrere som bor i Norge, må derfor søke om oppholdstillatelse når det er nødvendig, og fornye oppholdstillatelsen når det trengs.</p></aside>
	 <p>Utlendinger som ønsker å bosette seg i Norge, trenger et lovlig oppholdsgrunnlag for å få oppholdstillatelse. Den typen oppholdstillatelse man har, utløser ulike rettigheter og plikter. Alle må selv sette seg inn i hvilke regler som gjelder for dem. Alle som bor i Norge, har plikt til å sette seg inn i landets lover og regler. Man har også plikt til å gi korrekt informasjon når det offentlige ber om det.</p>
         
         
         
         
	 <h3 id="1cap2">Ulike oppholdsgrunnlag</h3>
<ul>
<li>Rett til opphold i Norge for EU/EØS/EFTA-borgere:</li>
<li>Oppholdstillatelse som flyktning, på grunn av sterke menneskelige hensyn eller tilknytning til Norge (humanitært grunnlag)</li>
<li>En som har familie i Norge eller som ønsker å stifte familie med en som bor her, kan søke om familieinnvandringstillatelse:</li>
<li>Oppholdstillatelse for arbeid:</li>
<li>En som opplever vold eller mishandling i et samlivsforhold kan få oppholdstillatelse</li>
</ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="1cap3">Opplæring i norsk og samfunnskunnskap</h3><aside><p><b>Norskkurs</b><p>Alle som bor i Norge, bør snakke og forstå norsk. Det norske samfunnet forventer at alle deltar i samfunnslivet, og de fleste skal også ut i arbeidslivet og forsørge seg selv. De fleste kommuner har tilbud om norskkurs, og det fins også flere private kurstilbydere. Noen innvandrere får gratis norskkurs av kommunen, mens andre selv må betale for dette. Dette avhenger av hvilken type oppholdstillatelse man har. </p></aside>
         <p>Noen innvandrere har rett og plikt til opplæring i norsk og samfunnskunnskap.
Dette gjelder:</p>
         <ul>
             <li>flyktninger</li>
             <li>personer med opphold på humanitært grunnlag</li>
             <li>personer med kollektiv beskyttelse</li>
             <li>familiegjenforente med en som hører inn under en av gruppene ovenfor</li>
             <li>familiegjenforente med norske eller nordiske borgere</li>
             <li>familiegjenforente med personer som har permanent oppholdstillatelse</li>
         </ul>
         <p>Det er bare personer i alderen 16-67 år som har rett og plikt til å delta i norskopplæring. Retten innebærer at opplæringen er gratis, og plikten innebærer at disse personene må gjennomføre 600 timer opplæring for å få innvilget permanent opphold (eller statsborgerskap). Av disse timene skal 50 timer være undervisning i samfunnskunnskap på et språk deltakeren forstår. Det er også mulig å få innvilget flere timer med gratis norskopplæring. Disse timene blir tildelt etter behov, inntil 3000 timer totalt.</p>
         <h3>Plikt til norskopplæring i norsk og samfunnskunnskap</h3>
         <p>Noen innvandrere har ikke rett til gratis opplæring, men har plikt til å gjennomføre 300 timer opplæring i norsk og samfunnskunnskap for å få permanent oppholdstillatelse. Dette gjelder:</p>
         <ul>
            <li>arbeidsinnvandrere fra land utenfor EØS/EFTA-området</li> 
              <li>familiegjenforente med arbeidsinnvandrere fra land utenfor EØS/EFTA-området (familiegjenforening)</li>
         </ul>
         <h3>Verken rett eller plikt til opplæring i norsk og samfunnskunnskap</h3>
         <p>Noen har verken rett eller plikt til norskopplæring. Dette gjelder:</p>
         <ul>
         <li>studenter</li>
             <li>au pairer og andre med midlertidig opphold</li>
             <li>nordiske borgere</li>
             <li>personer med opphold etter EFTA/EØS-regelverket</li>
         </ul>
         <p class="back"><a class="top" href="#top">Tilbake til meny</a></p>
             </div>
         <div class="divas">
             <h3 id="1cap4">Introduksjonsprogram</h3><aside><p><b>Introduksjonsprogrammet skal </b></p><p>styrke innvandrernes mulighet til å delta i yrkes- og samfunnslivet</p><p>styrke innvandrernes økonomiske selvstendighet</p><p>gi grunnleggende ferdigheter i norsk</p><p>gi grunnleggende innsikt i norsk samfunnsliv</p></aside>
         <p>For å bedre nyankomne innvandreres muligheter i Norge finnes det et introduksjonsprogram. Introduksjonsprogrammet skal gi de nyankomne en innføring i det norske samfunnet, og det er kommunen som har ansvaret for programmet.</p>
         <p>Introduksjonsprogrammet skal styrke innvandrernes mulighet til å delta i yrkes- og samfunnslivet. Målet er å styrke innvandrernes økonomiske selvstendighet.</p><p>Noen innvandrere har rett og plikt til å delta i introduksjonsprogrammet, men ikke alle. Dette er avhengig av grunnlaget for oppholdstillatelse.</p><p> Disse gruppene har rett og plikt til å delta i introduksjonsprogrammet:</p>
         <ul>
         <li>flyktninger</li>
         <li>personer med opphold på humanitært grunnlag</li>
         <li>familiegjenforente med de to gruppene over</li>
         <li>personer som får oppholdstillatelse på selvstendig grunnlag fordi personen selv, eller dennes barn, har blitt utsatt for mishandling eller vold i samlivsforhold, tvangsekteskap eller som er forhindret fra å returnere til hjemlandet etter samlivsbrudd på grunn av sosiale og kulturelle forhold</li>
         </ul>
         <p class="back"><a class="top" href="#top">Tilbake til meny</a></p>
         </div>
         
         <div class="divas">
         <h3 id="1cap5">Ulike tjenester innvandrere kan få bruk for</h3>
         <p><b>Skatteetaten</b>  skal sikre at skatter og avgifter blir betalt. Når du skal jobbe i Norge trenger du et skattekort. Første gang du trenger et skattekort må du selv bestille det på skatteetaten.no Det blir sendt direkte til arbeidsgiveren din og viser hvor mye skatt som skal trekkes fra lønnen din hver måned. </p><p><b>Folkeregisteret</b>   er en del av Skatteetaten. Det er et offentlig register over alle personer som bor eller har vært bosatt i Norge. Alle som bytter adresse, må melde fra om dette til Folkeregisteret innen åtte dager etter flytting. Dette kan gjøres på nettet. Folkeregisteret har også ansvar for navnendringer og tildeling av fødselsnummer og D-nummer. Hvis man skal gifte seg, må man henvende seg til Folkeregisteret. </p> 
         <p><b>Nav</b> er et offentlig kontor som leverer mange ulike tjenester. Nav har blant annet ansvar for:</p>
         <ul>
         <li>barnetrygd</li>
         <li>kontantstøtte</li>
         <li>sykepenger</li>
         <li>dagpenger</li>
         <li>uføretrygd</li>
         <li>pensjon</li>
         </ul>
         <p>Nav tilbyr også tjenester til de som ikke har jobb. Mange går på kurs som Nav betaler for, og målet med disse kursene er at deltakerne skal komme i jobb.   </p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="1cap6">Hvordan etablere seg og delta aktivt i arbeids- og samfunnslivet?</h3><aside><p><b>Språkpraksis gir</b></p><ul>
             <li>språktrening</li>
             <li>verdifull jobberfaring</li>
             <li>nyttige referanser</li>
             <li>nettverk</li>
             </ul><p>Har du barn i Norge? La barna bli med på ulike aktiviteter etter skoletid. Følg barnet ditt, og bruk anledningen til å bli kjent med nye mennesker!</p></aside>
         <p>For en som er ny i Norge, er det mye som er nytt og fremmed. Det er viktig både for innvandreren selv og for samfunnet at han eller hun finner seg raskt til rette og etter hvert føler tilhørighet til det norske samfunnet.</p><p>
Det viktigste man kan gjøre, er å lære seg norsk. Språket læres på mange måter og på forskjellige arenaer. De fleste vil ha god nytte av å gå på norskkurs. Det er også viktig å oppsøke steder der språket brukes. Det kan være på arbeidsplasser, i organiserte fritidsaktiviteter og i privatlivet. Noen lærer mye av å se på barne-tv, nyheter eller tekstede programmer på tv.</p><p>
I norskopplæringen kan man få tilbud om språkpraksis. Dette er et tillegg til tradisjonell klasseromsundervisning. På en språkpraksisplass vil man få trening i å snakke norsk på en arbeidsplass. Gjennom språkpraksis kan deltakere derfor både lære språk og få kontakter i arbeidslivet.</p><p>
Den som vil ha en jobb i Norge, må selv være aktiv. Det er viktig å lære språket, det er viktig å knytte kontakter, og det er viktig å skaffe seg arbeidserfaring. Noen får tilbud om å være i arbeidspraksis i en bedrift. Arbeidspraksis blir organisert av Nav.</p><p>
Personer som har kompetanse fra et annet land, kan søke om å få kompetansen godkjent i Norge. Det fins mange forskjellige ordninger for godkjenning av kompetanse. Mer informasjon finner du her: www.nokut.no.</p>
<p>
Det er ikke bare gjennom arbeidslivet man kan bli en aktiv deltaker i samfunnet. Det fins mange frivillige organisasjoner, idrettsforeninger og politiske eller religiøse organisasjoner, som man kan delta i. Dette kan være en fin måte å bli kjent med andre på, bruke språket og få brukt evner og interesser.</p><p>
Den som har barn i Norge, har en ekstra mulighet til å knytte kontakt med andre mennesker. Barns hverdag er ofte fylt med ulike aktiviteter. Når foreldrene deltar på fritidsaktiviteter sammen med barna sine, følger dem til trening eller går på foreldremøter, treffer de andre foreldre. Nordmenn som flytter til et nytt sted i Norge, vil ofte bruke disse mulighetene til å få nye venner og knytte kontakter. Det samme kan selvfølgelig innvandrere gjøre. Her kan man prøve å snakke norsk og bli kjent med andre.</p>
<p class="back"><a class="top" href="#top">Tilbake til meny</a></p>
         </div>
         <div class="divas">
<h2 id="2cap1">Historie, geografi og levesett</h2><aside><p><b>Norge i dag</b></p><p>Norge er i dag et moderne demokrati med høy velferd. De fleste i Norge har god økonomi, og befolkningen har et relativt høyt utdanningsnivå. Både menn og kvinner deltar i arbeidslivet. Samfunnet er styrt av en rekke lover og avtaler som sikrer innbyggerne utdanning, helsehjelp og økonomisk hjelp etter behov.</p><p>

De siste tiårene har det foregått en rask utvikling på teknologi- og dataområdet. Dette har også fått betydning for det norske samfunnet. Det skaper flere arbeidsplasser, arbeidsoppgaver endres, og privatlivet til folk flest endres også.</p><p>

I løpet av de siste tiårene har Norge blitt et flerkulturelt og mangfoldig samfunn</p></aside>
<h3 id="2cap2">Vikingtida</h3>
         <p>Årene mellom 800 og 1050 e.Kr. kaller vi vikingtida. I begynnelsen av vikingtida var ikke Norge ett land, men besto av mange små land med hver sin konge. I år 872 ble vikingen Harald Hårfagre konge over hele Norge. Mange vikinger reiste til andre land. Noen vikinger var handelsmenn og kjøpte og solgte varer, og andre var krigere som stjal og drepte. I dag tenker vi ofte på krigerne når vi snakker om vikingene. Kristendommen ble innført i Norge på 1000-tallet. Kristendommen tok over for den gamle norrøne gudetroen.</p>
         
         <h3 id="2cap3">Unionen mellom Danmark og Norge</h3>
         <p>I løpet av 1300-tallet fikk Danmark mer og mer innflytelse over Norge, og fra 1397 var Norge i en formell union med Danmark og Sverige. Unionen hadde én felles konge. Etter hvert trakk Sverige seg ut av unionen, men unionen mellom Danmark og Norge varte helt fram til 1814. Politikken ble styrt fra Danmark. København var det kulturelle senteret i unionen, og nordmenn leste og skrev på dansk. Norske bønder betalte skatt til kongen i København.</p>
         
         
         <h3 id="2cap4">Unionsoppløsning og ny union</h3>
         <p>1814 er et viktig år i norsk historie. Den 17. mai dette året fikk Norge sin egen grunnlov. Det var flere kriger i Europa på begynnelsen av 1800-tallet. Det var blant annet en stor krig med England på den ene siden og Frankrike på den andre. Danmark-Norge sto på Frankrikes side, og da Frankrike tapte krigen, måtte den danske kongen gi fra seg Norge til Sverige som hadde stått på Englands side.</p><p>

I 1814 ble unionen mellom Danmark og Norge oppløst. En del nordmenn håpet at Norge ville bli et selvstendig land etter unionsoppløsningen, og 112 mektige menn fra de sørlige landsdelene kom sammen på Eidsvoll. De ville blant annet skrive en grunnlov for det selvstendige Norge. Norge ble likevel tvunget inn i en union med Sverige, og i november 1814 var unionen mellom Sverige og Norge et faktum. Unionen med Sverige var løsere enn den tidligere unionen med Danmark. Norge fikk beholde sin egen grunnlov med noen endringer og hadde også indre selvstyre. Utenrikspolitikken ble styrt fra Sverige, og kongen over de to landene var svensk. </p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="2cap5">Nasjonalromantikk og norsk identitet</h3>
         <p>I Europa vokste det rundt midten av 1800-tallet fram en retning innen kunst og kultur som vi kaller nasjonalromantikken. Det ble viktig å peke på nasjonale særtrekk og gjerne både forstørre og forskjønne disse. I Norge ble særlig den vakre naturen trukket fram, og bondesamfunnet ble ansett som det «typisk norske». Nasjonalromantikken kom til uttrykk i både litteratur, billedkunst og musikk. På denne tida ble nordmenn mer og mer bevisst sin egen nasjonale identitet. Hos mange vokste det fram en stolthet over å være norsk, og som følge av dette et sterkt ønske om at landet skulle bli selvstendig.</p><p>

Etter flere hundre år i union med Danmark var skriftspråket i Norge dansk. Det skriftspråket vi i dag kjenner som bokmål, er en videreutvikling av dansk. I den nasjonalromantiske perioden var det mange som mente at nordmenn burde ha et eget skriftspråk som ikke kom fra det danske språket. Språkforskeren Ivar Aasen reiste derfor rundt i Norge og samlet språkeksempler fra de ulike dialektene. Fra disse eksemplene lagde han et nytt skriftspråk, nynorsk. Både nynorsk og bokmål har utviklet seg mye siden 1800-tallet, men Norge har fremdeles to offisielle målformer av norsk, i tillegg til samisk og kvensk.</p>
         
             
         </div>
         <div class="divas">
         <h3 id="2cap6">Industrialiseringen av Norge</h3>
         <p>På midten av 1800-tallet bodde rundt 70 prosent av befolkningen i Norge på landsbygda. De jobbet stort sett med jordbruk og fiske. Livet var hardt for mange. Folketallet økte, og det var ikke nok jord og arbeid til alle. Samtidig skjedde det forandringer i byene. Flere og flere fabrikker ble startet opp, og mange flyttet fra landsbygda til byene for å få arbeid. Livet i byen var vanskelig for mange arbeiderfamilier. Arbeidsdagene var lange, og boforholdene var dårlige. Familiene hadde ofte mange barn, og det var ikke uvanlig at flere familier bodde sammen i en liten leilighet. Mange barn måtte også jobbe på fabrikkene for at familien skulle overleve. I årene mellom 1850 og 1920 utvandret mer enn 800 000 nordmenn til Amerika.</p>
         <p class="back"><a class="top" href="#top">Tilbake til meny</a></p>
             </div>
         <div class="divas">
         <h3 id="2cap7">Et fritt og selvstendig land</h3>
<p>I 1905 ble unionen med Sverige oppløst. Det hadde lenge vært politisk uenighet mellom det norske Stortinget og kongen i Sverige, og på begynnelsen av 1900-tallet var det flere og flere som mente at Norge burde være et fritt og selvstendig land. 7. juni 1905 erklærte Stortinget at den svenske kongen ikke lenger var Norges konge, og at unionen med Sverige dermed var oppløst. Reaksjonene i Sverige var voldsomme, og det brøt nesten ut krig mellom Norge og Sverige. Gjennom to folkeavstemninger samme år ble det avgjort at unionen med Sverige var oppløst, og at den nye staten Norge skulle være et monarki. Den danske prins Carl ble valgt som ny konge i Norge. Han tok det norske kongenavnet Haakon. Kong Haakon 7. var konge i Norge fra 1905 til han døde i 1957.</p>
         
         </div>
         <div class="divas">
         <h3 id="2cap8">Første halvdel av 1900-tallet</h3>
	 <p>På slutten av 1800-tallet begynte Norge å utnytte vannkraft til å produsere elektrisitet. Som følge av dette ble det etablert flere industribedrifter. Behovet for arbeidskraft økte, og byene fortsatte å vokse. En egen lov sørget for at vannkraften ble bygd ut av private, mens selve vannkraftressursen forble i offentlig eie.</p><p>

I årene 1914‒1918 raste 1. verdenskrig i Europa. Norge var ikke aktivt med i denne krigen, men de økonomiske konsekvensene var merkbare også her. Under krigen var det mangel på varer som korn, kaffe og sukker, og det ble innført rasjonering på disse varene. I 1930-årene var det økonomisk krise i Europa og Nord-Amerika. Mange mistet jobbene og hjemmene sine. Selv om situasjonen i Norge ikke var like ille som mange andre steder, snakker vi likevel om «de harde 30-årene».</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="2cap9">2. verdenskrig 1939/1940‒1945</h3>
	<p>2. verdenskrig startet i september 1939 da Tyskland invaderte Polen. Norge ble okkupert av tyske tropper 9. april 1940. Kampene i Norge varte bare noen uker før Norge kapitulerte. Kongen og regjeringen flyktet til England og fortsatte kampen for et fritt Norge derfra. Norge ble da styrt av en tyskvennlig, og ikke demokratisk valgt, regjering ledet av Vidkun Quisling.</p><p>

Selv om det ikke var mange direkte kamper som fant sted på norsk jord, var det flere motstandsgrupper som drev med sabotasje, ga ut ulovlige aviser og organiserte sivil ulydighet og passiv motstand mot den tyske okkupasjonsmakten. Mange som var med i motstandsgruppene, måtte flykte fra landet. Rundt 50 000 nordmenn flyktet til Sverige i løpet av 2. verdenskrig. I Nord-Norge ble flere drept og det meste av Finnmark og Nord-Troms lagt i ruiner etter at tyskerne evakuerte områdene. På ordre fra Hitler ble det meste av bygninger og infrastruktur brent for å hindre at den sovjetiske hæren kunne bruke ressursene som fantes der. Etter hvert tapte tyskerne på flere og flere fronter, og i mai 1945 måtte de kapitulere. Tilsammen 9500 nordmenn døde som følge av krigen.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="2cap10">Norge i moderne tid</h3>
         <p>Etter krigen måtte landet bygges opp igjen. Varemangelen var stor, og det var ikke nok boliger til folk. Samarbeid og solidaritet måtte til for at gjenoppbyggingen skulle gå så fort som mulig. Staten regulerte økonomi og forbruk strengt.</p><p>

Like etter krigen ble De forente nasjoner (FN) opprettet. FNs fremste mål er å arbeide for fred og rettferdighet i verden. Norge var blant de første landene som ble med i organisasjonen, i november 1945. FNs første generalsekretær, Trygve Lie, var norsk.</p><p>

USA ga tilbud om økonomisk hjelp til land i Europa etter krigen. Denne økonomiske hjelpen er kjent under navnet Marshall-planen, og den stilte økonomiske og politiske krav til mottakerlandene. Norge mottok rundt tre milliarder kroner i støtte. I 1949 undertegnet Norge og elleve andre land Atlanterhavstraktaten. Dette førte til opprettelsen av den nordatlantiske forsvarsorganisasjonen, NATO. Det nære forholdet mellom Vest-Europa og USA har fortsatt fram til i dag.</p><p>

På 1950- og 1960-tallet var økonomien i Norge relativt god, og staten innførte mange reformer som skulle gi innbyggerne bedre liv. På 60-tallet ønsket flere selskaper å lete etter olje og gass utenfor kysten av Norge. Som vannkraften 50 år tidligere, ble også oljeressursene beholdt i offentlig eie, men private selskaper fikk kjøpe rettigheter til å lete, bore og utvinne olje i begrensete områder og i begrensede tidsrom. I 1969 ble det første gang funnet olje i Nordsjøen, og fra da av har Norge utviklet seg til å bli en oljenasjon og ble en stor eksportør av olje. Dette har fått stor betydning for norsk økonomi.</p><p>

Også de store folkebevegelsene har hatt stor betydning for framveksten av det moderne Norge. Det er særlig arbeiderbevegelsen og kvinnebevegelsen som har vært sentrale. Arbeiderbevegelsen i Norge har røtter tilbake til 1600-tallet, men ble mer organisert fra 1880-årene da det ble flere industriarbeidsplasser. Fra 1920-tallet fikk bevegelsen mer innflytelse. Arbeiderbevegelsen har kjempet fram bedre vilkår for arbeidere, blant annet kortere arbeidsdager, bedre sikkerhetsforhold på arbeidsplassene, sykeforsikringer og rett til økonomisk støtte ved arbeidsledighet.</p><p>

Kvinnebevegelsen har kjempet for kvinners rettigheter i samfunnet, for likestilling mellom kjønnene og like muligheter for menn og kvinner. Retten til skilsmisse, rett til prevensjon, fri abort og kvinnens rett til å bestemme over sin egen kropp har også vært viktige saker for kvinnebevegelsen. I 1978 kom “Lov om svangerskapsavbrudd” (abortloven). Loven gir blant annet kvinnen rett til å ta abort før uke 13 av svangerskapet. I dag er det lik rett til utdanning og arbeid, til eiendom og arv, til medisin og god helse for både kvinner og menn.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="2cap11">Geografi</h3><aside><p><b>Inndeling</b></p><p>Norge er geografisk delt inn i fem landsdeler og administrativt i 11 fylker og 356 kommuner.</p><p><b>Fjell og skoger</b></p><p>Ca. halvparten av arealet i Norge er fjellområder, og cirka 30 prosent er dekket av skog. Bare tre prosent av arealet er dyrket mark.</p></aside>
         <p><b>Norge i verden</b><br>

Norge har et flateinnhold på 385 199 kvadratkilometer. Dette gjør at størrelsen på Norge er mindre enn Thailand, Irak, Tyrkia og Somalia. Det som er spesielt med Norge er at det er et langt og smalt land. Det er nesten samme avstand mellom Oslo og Paris som det er mellom Oslo og Tromsø.</p><p>

Norge ligger i Norden som består av Norge, Sverige, Danmark, Finland og Island. Norge utgjør også Skandinavia sammen med Sverige og Danmark.</p><p>

Norge grenser til Sverige, Finland og Russland.
         </p><p><b>Landsdeler</b><br>

         Norge er delt inn i fem landsdeler: Nord-Norge, Trøndelag, Vestlandet, Sørlandet og Østlandet.</p><p>
<b>Fylker</b><br>

Det er 11 fylker i Norge. De fordeler seg slik på de ulike landsdelene:
Nord-Norge: Nordland, Troms og Finnmark
Trøndelag: Trøndelag
Vestlandet: Vestland, Rogaland, Møre og Romsdal
Sørlandet: Agder
Østlandet: Vestfold og Telemark, Viken, Innlandet, Oslo</p>
         <p><b>Byer</b><br>

Det er om lag 100 byer i Norge. Oslo er klart størst med over 600 000 innbyggere. Dette er noen av største byene i Norge:
</p>
         <ul>
             <li>Oslo</li>
             <li>Bergen </li>
             <li>Trondheim </li>
             <li>Stavanger </li>
             <li>Kristiansand </li>
             <li>Fredrikstad </li>
             <li>Tromsø</li>
             <li>Sandnes</li>
             <li>Drammen</li>
             <li>Sarpsborg</li>
         </ul>
         <a href="https://www.ssb.no/befolkning/faktaside/befolkningen" target="_blank">ssb.no</a>
        
         <p><b>Andre geografiske fakta</b></p>
         <ul>
             <li>Norges høyeste fjell heter Galdhøpiggen. Det er 2469 meter høyt. </li>
             <li>Norges største innsjø heter Mjøsa. Den har en overflate på 365 kvadratkilometer.</li>
             <li>Norges lengste elv heter Glomma. Den er 611 kilometer lang.</li>
             <li>Langs kysten er det mange fjorder, og den lengste av dem er Sognefjorden. Den er 204 kilometer lang og 1308 meter dyp på det dypeste.</li>
             <li>Nesten halvparten av arealet i Norge består av fjellområder, og i tillegg er om lag en tredjedel dekket av skog. Kun to prosent av Norge er bebygd (bygninger og veier).</li>
             </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="2cap12">Bosetting og befolkning i Norge</h3><aside><p><b>Samene</b><p>Norge har en urbefolkning som heter samer, og samene er den befolkningsgruppen som har bodd lengst i Norge. Det bor mellom 40 000 og 50 000 samer i Norge. Det bor også rundt 50 000 samer til sammen i Sverige, Finland og Russland.</p><p>Samene har sitt eget språk – samisk. Det fins flere forskjellige samiske språk.</p><p>Samene har siden 1989 hatt sitt eget sameting. På Sametinget blir saker som gjelder spesielt for den samiske befolkningen, diskutert. Sametinget ble opprettet for å sikre den samiske befolkningen i Norge en politisk representasjon og medvirkning. Sametingets myndighet er regulert i Sameloven. Norsk lov gjelder også for den samiske befolkningen som for alle andre som oppholder seg i Norge.
Det avholdes sametingsvalg hvert fjerde år, samtidig som det er stortingsvalg. </p></aside>
         <ul>
             <li>Det bor over fem millioner mennesker i Norge.</li>
             <li>Nesten 75 prosent av innbyggerne bor langs kysten.</li>
             <li>Omtrent halvparten av befolkningen bor på Østlandet.</li>
             <li>Rundt 17 prosent av befolkningen har innvandrerbakgrunn (innvandrere og norskfødte barn av innvandrere). Oslo og Drammen er de byene i Norge med størst prosentandel innbyggere med innvandrerbakgrunn.</li>
         </ul>
         <p>Les mer informasjon om befolkningen i Norge her:Les mer informasjon om befolkningen i Norge her:</p><a href="https://www.ssb.no/innvandring-og-innvandrere/faktaside/innvandring#blokk-1" target="_blank">www.ssb.no</a>
         <p class="back"><a class="top" href="#top">Tilbake til meny</a></p>
             </div>
         <div class="divas">
           <h3 id="2cap13">Klima</h3><aside><p><b>Temperaturer</b><p>Den høyeste temperaturen som er målt i Norge, er pluss 35,6 grader celsius (Nesbyen, 20. juni 1970).

Den laveste temperaturen som er målt i Norge, er minus 51,4 grader celsius (Karasjok, 1. januar 1886).</p><p><b>Milde havstrømmer</b></p><p>Selv om Norge ligger langt mot nord, er klimaet mildere enn mange andre nordlige områder i verden. Dette skyldes milde havstrømmer som kommer fra Mexicogulfen i Mellom-Amerika, og som strømmer helt opp til norskekysten og avgir varme.</p></aside>
         <p>Norge har fire årstider: vår, sommer, høst og vinter.</p><p>

Klimaet i Norge varierer fra landsdel til landsdel. Det kan også være store variasjoner innen en og samme landsdel, og det kan være store variasjoner fra år til år. Generelt kan vi si at kystområdene har milde og snøfattige vintre, mens innlandsområdene har kalde vintrer med mye snø. Til gjengjeld har innlandet ofte varme og tørre somre. Vestlandet har mer regn enn Østlandet. Det er ofte mye vind langs kysten, særlig om høsten.</p><p>

Det er også stor forskjell på dagslys nord og sør i landet. Jo lenger nord i landet man er, jo kortere er dagene om vinteren. I Hammerfest, som er Europas nordligste by på fastlandet, er det mørketid i nesten to måneder om vinteren. Da er det ikke dagslys i det hele tatt. Men om sommeren er det helt motsatt. Da skinner sola midt på natta. Dette kalles midnattssol.</p><p>Sør i landet er det også stor forskjell på hvor lange dagene er om sommeren og vinteren. Men i sør er det verken mørketid eller midnattssol.</p><p>

Det er polarsirkelen, som går litt nord for Mo i Rana, som markerer grensen for området som har mørketid og midnattsol.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="2cap14">Tradisjoner og høytider</h3><aside><p>1. januar: 1. nyttårsdag</p><p>8. mars: Den internasjonale kvinnedagen</p><p>I mars/april: Påske</p><p>40 dager etter påske: Kristi himmelfartsdag</p><p>50 dager etter påske: Pinse</p><p>1. mai: Den internasjonale arbeiderdagen</p><p>17. mai: Norges nasjonalda</p><p>24. desember: Julaften</p><p>31. desember: Nyttårsaften</p></aside>
         <p><b>Merkedager</b><br><br>
         <b>1. nyttårsdag.</b> Året begynner i januar. 1. januar kaller vi 1. nyttårsdag. Denne dagen er de fleste butikkene stengt, mange har fri fra jobben, og barna har fri fra skolen.</p>
         <p><b>Kvinnedagen </b><br>8. mars er den internasjonale kvinnedagen. På 1970-tallet var det flere og flere som engasjerte seg i arbeidet for likestilling og kvinners rettigheter, og den internasjonale kvinnedagen har i Norge blitt markert hvert år siden 1972. 8. mars er ikke en offisiell fridag.</p>
         <p><b>Påske</b><br>I mars eller april er det påske. Tidspunktet varierer fra år til år. Påsken er en kristen høytid. Men for mange handler ikke påsken først og fremst om religion, men ekstra fridager etter en lang vinter.</p><p>

Skjærtorsdag, langfredag og 1. påskedag er helligdager. Da er butikkene stengt, og mange har fri fra jobben disse dagene. Skolebarn har fri hele påsken, og mange arbeidstakere tar ut ferie i tillegg til helligdagene.</p>
         <p><b>Kristi himmelfartsdag og pinse</b><br>40 dager etter påske er det Kristi himmelfartsdag, og 50 dager etter påske er det pinse. Begge er kristne høytider. Kristi himmelfartsdag og 2. pinsedag er fridager.</p>
         <p><b>Arbeidernes dag</b><br>Den internasjonale arbeiderdagen er 1. mai. Mange går i tog denne dagen og viser hvilke politiske saker de er opptatt av. 1. mai er en offentlig fridag.</p>
         <p><b>Nasjonaldagen</b><br>17. mai er Norges nasjonaldag. Vi feirer at landet fikk sin egen grunnlov 17. mai 1814.</p><p>

17. mai er først og fremst barnas dag. Nesten alle barnehage- og skolebarn går i (prosesjoner) tog, vifter med det norske flagget og synger. De fleste pynter seg. I toget går musikkorps i flotte uniformer. Mange barn spiller i disse korpsene.</p><p>

På 17. mai får gjerne barna spise så mye is og pølser de vil. Barn i Norge gleder seg veldig mye til denne dagen. 17. mai er en offentlig fridag.</p>
         <p><b>Jul</b><br>I desember feirer mange i Norge jul. Julen er en kristen høytid som markerer Jesu fødsel. Julen og julefeiringen er en tradisjon som er viktig for de fleste. Julen er først og fremst en familiefeiring.</p><p>

Julen er på den mørkeste tida av året, og for mange betyr denne feiringen lys og varme når det er som mørkest og kaldest ute. Lenge før Norge ble et kristent land, var det også vanlig med store feiringer på denne tida av året – kanskje nettopp for å lyse opp i mørket.</p><p>

Den 24. desember kaller vi julaften. Da er det vanlig å spise tradisjonell julemiddag sammen med familien. Det er forskjellige tradisjoner i ulike landsdeler. De fleste har sine egne tradisjoner og synes det er viktig å holde på dem. Det er vanlig å gi hverandre gaver på julaften – julegaver.</p><p>

I tida før jul sender mange kort eller e-post til venner og familie og ønsker dem en hyggelig julefeiring. Skolebarn har fri hele julen, og mange arbeidstakere tar ut ferie. Butikkene er stengt noen dager i julehøytiden.</p>
         <p><b>Nyttårsaften</b><br>31. desember feirer mange nyttårsaften med familie og venner. Mange sender opp fyrverkeri. Ved midnatt er det ofte et fantastisk syn når raketter og annet fyrverkeri lyser opp den mørke himmelen. Nyttårsaften er ikke en fridag.</p>
         
         <h4>Noen tradisjoner og merkedager som ikke følger kalenderen</h4>
         <p><b>Fødselsdag/Bursdag</b><br>Det er vanlig å feire fødselsdager, spesielt for barn. I tillegg til å ha familieselskap, inviterer ofte barna venner fra barnehagen eller skolen til bursdagsselskap.

De fleste har selskapet hjemme hos seg selv, men noen har selskapet et annet sted, for eksempel på en pizzarestaurant, i svømmehallen eller på et aktivitetssted for barn.
Gjestene har med seg en liten gave til bursdagsbarnet.</p>
         <p><b>Bryllup</b><br>Hvert år er det ca. 23 000 par som gifter seg i Norge. Noen av disse gifter seg i kirken, mens andre gifter seg på et offentlig kontor. Det er tillatt også for personer av samme kjønn å inngå ekteskap.</p><p>

De fleste som gifter seg, feirer dette sammen med familie og venner. Det er vanlig at bryllupsgjestene og andre som kjenner brudeparet eller parets familie, gir en gave til brudeparet.</p>
         <p><b>Dåp</b><br>Det blir født ca. 60 000 barn i Norge hvert år. Mellom 50 og 60 prosent av disse blir døpt i kirken mens de er babyer. Når barnet blir døpt, blir det medlem av kirken. Foreldrene bestemmer om barnet skal døpes eller ikke.</p><p>

Når et barn blir døpt, er det gjerne stor fest i familien, og dåpsbarnet får gaver. For barn som ikke blir døpt i kirken, har ofte familien en ikke-religiøs feiring av barnet. Noen er med på en organisert humanistisk navnefest, mens andre har en helt privat feiring.</p>
         <p><b>Konfirmasjon</b><br>Når ungdommer er 14‒15 år gamle, kan de velge å konfirmere seg. Hvis de konfirmerer seg i kirken, betyr det at de ønsker å fortsette å være medlem av kirken. Konfirmasjon er en måte å bekrefte dåpen på. De siste tiårene har det blitt mer og mer vanlig med humanistisk konfirmasjon, det vil si en feiring av tenåringen uten religiøst innhold.</p><p>

I tida før konfirmasjonen går ungdommen på et forberedelseskurs enten i kirken eller i en livssynsorganisasjon. På kurset for kirkelig konfirmasjon lærer ungdommene om kristendommen og diskuterer etiske og moralske spørsmål. På kurset for humanistisk konfirmasjon lærer de om humanisme og diskuterer livssyn, etikk og moral.</p><p>

Når en ungdom blir konfirmert, er det gjerne stor fest i familien, og konfirmanten får gaver. Rundt 60 prosent av ungdom konfirmerer seg i kirken. Det er omtrent 20 prosent som velger en humanistisk konfirmasjon. Rundt 20 prosent av ungdommene konfirmerer seg ikke.</p>
         <p><b>Begravelse</b><br>Hvert år dør rundt 40 000 mennesker i Norge. Omtrent 85 prosent av disse blir gravlagt i kirkelig regi. Det betyr at en prest leder seremonien under begravelsen.</p><p>

Det fins to hovedtyper av begravelser: kistebegravelse og urnenedsettelse. I en kistebegravelse blir kisten med den døde lagt i jorda, mens i en urnenedsettelse kremeres den avdøde, og urnen med aske settes ned i bakken.</p><p>

Kremasjon har blitt mer og mer vanlig i Norge. Ca. 40 prosent av de som dør blir kremert.</p>
             <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="2cap15">Religioner og livssyn i Norge</h3><aside><p>Folkekirken</p><ul>
             <li>Den norske kirke er en folkekirke. Den er det største trossamfunnet i Norge, og praktiserer luthersk-protestantisk kristendom.</li>
             <li>Tidligere var Den norske kirke statskirke i Norge.</li>
             <li>Norge har ikke lenger noen statsreligion.</li>
             </ul></aside>
         <p>Det er er full religionsfrihet i Norge. Det betyr at man kan praktisere religionen sin uten at man trenger å være redd for å bli forfulgt eller straffet for dette. Det betyr også at hvert enkelt individ står fritt til å bestemme hvilken religion man ønsker å tilhøre. Like viktig er det at hvert enkelt individ også er fri til å velge ikke å tilhøre en religion.</p><p>

Det største trossamfunnet i Norge er Den norske kirke som er en folkekirke. Dette vil si at den i prinsippet omfatter alle og baserer seg på barnedåp og de som ikke melder seg ut. Rundt 70 prosent av befolkningen er medlemmer her. Selv om medlemsprosenten er høy, betyr ikke dette nødvendigvis at religion har en framtredende plass i alles liv. Likevel er kirken fremdeles viktig for de fleste innbyggerne ved seremonier som dåp, konfirmasjon, bryllup og begravelser, i tillegg til i julen.</p>
         <p><b>De forskjellige trossamfunnene får penger til drift fra staten</b><br>Tros- og livssynssamfunnene kan få økonomisk støtte fra staten og kommunen. Godkjente tros- og livssynssamfunn får like mye støtte for hvert av sine medlemmer som det Den norske kirke får.</p>
         <p><b>Norge er et flerkulturelt og sekulært samfunn</b><br>Norge ble kristnet for rundt 1000 år siden, og siden reformasjonen på 1500-tallet har luthersk kristendom (protestantisme) vært den dominerende religionen i Norge.</p><p>

Før var det forbudt for nordmenn å melde seg ut av statskirken, og først rundt 1850 ble det lov for ikke-kristne trossamfunn å organisere seg i Norge.</p><p>

I dag har samfunnet blitt mer og mer sekulært. Det betyr at religion har mindre betydning i samfunnet enn tidligere, både blant privatpersoner og når landets lover skal utformes.</p>
         <p><b>Ulike tros- og livssynsgrupper i Norge</b><br>Rundt 30 prosent av befolkningen i Norge er ikke medlemmer av folkekirken. Omtrent halvparten av disse er medlemmer av andre tros- eller livssynssamfunn, mens den andre halvparten ikke er medlem av noen slike samfunn.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h2 id="3cap1">Barn og familie</h2><aside><p><b>Familie</b></p><p>De fleste er del av en familie. Noen bor sammen med andre familiemedlemmer, mens andre bor alene. Også de som bor alene, har ofte en familie, men familien bor kanskje i et annet hus, i en annen by eller i et annet land.</p><p><b>Husholdning</b></p><p>En husholdning er mennesker som bor sammen, og som har felles økonomi. En husholdning kan bestå av én eller flere personer. I en husholdning i Norge i dag bor det i gjennomsnitt litt over to personer.</p></aside>
         <p>Hvert år blir det født cirka 60 000 barn i Norge. Kvinner i Norge får gjennomsnittlig omtrent 1,5 barn hver. Tre av fire barn bor sammen med begge foreldrene sine. Den siste fjerdedelen bor enten bare sammen med én av foreldrene, eller sammen med én av foreldrene og dennes nye partner.</p>
         <p>Tre av fire par som bor sammen, er gift, mens ett av fire par er samboere. Gjennomsnittsalderen for å gifte seg for første gang er over 30 år, både for menn og kvinner. Mange er samboere i noen år før de gifter seg. Hvert år skiller omtrent 10 000 gifte par seg. Det er nesten halvparten av de som inngår ekteskap hvert år.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="3cap2">Barndom, barneloven og barnevernet</h3><aside><p><b>Barnetrygd</b></p><p>Barnetrygd er en økonomisk støtte som blir gitt for alle barn under 18 år som er bosatt i Norge. Den skal bidra til å dekke utgifter som følger med det å ha barn.
</p><p><b>Kontantstøtte</b></p><p>Kontantstøtte er en økonomisk støtte som blir gitt for alle barn mellom ett og to år som ikke går i barnehage. Kontantstøtten er for barn mellom 13 og 23 måneder. Deltidsplass i barnehage gir redusert kontantstøtte.</p></aside>
         <p>FNs barnekonvensjon inneholder 42 punkter som sier hvilke rettigheter alle barn har. Konvensjonen ble vedtatt i 1989, og Norge skrev under i 1991.</p><p>

I Norge gjelder barneloven. Denne loven gjelder for barn og unge under 18 år og sier mye om foreldrenes plikter overfor barna og barnas rettigheter overfor foreldrene.</p><p>

Her er noen viktige punkter i barneloven:</p>
         <ul>
         <li>Når et barn blir født, skal legen eller jordmoren gi fødselsmelding til Folkeregisteret. Det skal meldes fra om hvem som er mor og far til barnet, og om foreldrene bor sammen. Hvis barnet blir født uten lege til stede eller mens mor oppholder seg i utlandet, har mor plikt til å melde fra selv.</li>
             <li>Det er som regel foreldrene som har hovedansvaret for barna sine, og barn har krav på omsorg og omtanke fra foreldrene.</li>
             <li>Foreldre har plikt til å forsørge barna sine. Det vil si at de må sørge for at barna får mat og klær og andre ting som er nødvendig for å ha et godt liv. Denne forsørgelsesplikten gjelder helt til barnet har fylt 18 år. Foreldre har også vanligvis plikt til å forsørge barna sine til de er ferdige med videregående skole, selv etter at de har fylt 18 år.</li>
             <li>Foreldrene har plikt til å gi barna en god oppdragelse, og de skal alltid tenke på barnas interesser og behov. Barneloven forbyr bruk av vold i oppdragelsen. Bruk av vold eller andre krenkelser er straffbart.</li>
             <li>Foreldrene har plikt og rett til å ta avgjørelser for barnet i personlige forhold når barnet ikke kan bestemme selv. I barneloven er det et viktig prinsipp at foreldrene skal legge større og større vekt på hva barnet selv mener etter hvert som det blir eldre. Barnet skal få stadig større selvbestemmelsesrett etter hvert som det modnes og utvikler seg. Et barn som er sju år, har rett til å si sin mening før foreldrene tar avgjørelser om personlige forhold som gjelder barnet. Loven bestemmer at når barnet har fylt tolv år, skal det legges stor vekt på hva det mener.</li>
             <li>Et barn som har fylt 15 år, har selv rett til å avgjøre spørsmål om utdanning og om å melde seg ut og inn av organisasjoner. Det betyr for eksempel at det er den unge selv som bestemmer hvilken videregående utdanning han eller hun skal søke på. Foreldrene og den unge diskuterer gjerne dette, og foreldrene er ofte med på å gi ungdommen råd. Men det er altså ungdommen selv som bestemmer. Ungdom kan også selv bestemme om de vil være med i politiske organisasjoner, religiøse menigheter og andre foreninger.</li>
             <li>Foreldrene skal sørge for at barna deltar i den obligatoriske grunnskoleopplæringen, og de skal sørge for at barna får en utdanning som passer til deres evner og interesser.</li>
             <li>Barn har rett til å ha samvær med begge foreldrene, også selv om foreldrene bor hver for seg.</li>
             <li>Myndighetsalderen i Norge er 18 år.Dette vil si at man nå er gammel nok til å inngå juridiske avtaler og ha kontroll over egne penger. Det er ikke lenger foreldrene som står til ansvar. </li>
         </ul>
         <p><b>Barnevernet i Norge</b><br>Barnevernets historie i Norge skriver seg fra 1800-tallet. Norge ble det første landet i verden som opprettet et offentlig barnevern for å hjelpe barn som befinner seg i sårbare livssituasjoner og trenger ekstra hjelp og beskyttelse.<p>

Hver kommune har en barneverntjeneste. Barneverntjenestens arbeid reguleres av barnevernloven. Denne loven gjelder for alle barn og unge som oppholder seg i Norge, uavhengig av barnets bakgrunn, nasjonalitet eller statsborgerskap.</p><p>

Omsorg for og oppdragelse av barn er først og fremst foreldres ansvar. Noen foreldre kan til tider ha behov for hjelp i kortere eller lengre perioder, for eksempel på grunn av en vanskelig livssituasjon. Barnevernet kan bistå barn og familier i slike situasjoner.</p>
         <p><b>Til barnets beste</b><br>Barnevernet skal gi hjelp som er til barnets beste. Dette er i samsvar med FNs barnekonvensjon, som også er en del av norsk lov. Barnekonvensjonen slår fast at barn er selvstendige individer med særskilte behov og grunnleggende rettigheter til liv, utvikling, beskyttelse og deltakelse. I tråd med FNs barnekonvensjon art. 12, er det fastsatt at barnevernet skal lytte til barnets meninger og tillegge dem tilbørlig vekt etter barnets alder og modenhet. Når familien har kommet i kontakt med barnevernet, er det derfor vanlig at barnevernet både vil snakke med foreldre og med barn.</p>
         <p><b>Barnevernets viktigste oppgaver:</b></p>
         <ul>
         <li><b>Å gi hjelp og støtte:</b><br>
Barneverntjenesten bistår barn og familier når barnet på grunn av vanskelige livssituasjoner eller av andre grunner har behov for det. Barnevernet ønsker samarbeid med foreldrene for at barn skal ha det bra i hjemmet. Hjelpen kan blant annet gis i form av råd og veiledning, eller som hjelp til deltakelse i fritidsaktiviteter, barnehage eller SFO/AKS. I de fleste barnevernsaker mottar familien hjelp og støtte i hjemmet. Noen ganger er det ikke nok med hjelp i hjemmet, og det kan være at barnevernet blir enige med foreldrene om at barn må flytte ut av hjemmet for en kortere eller lengre periode.</li>
             <li><b>Ansvar for å beskytte barna:</b><br>
Som regel er det best for barn å vokse opp i eget hjem, men barneverntjenesten har et ansvar for å beskytte barna dersom hjelp og støtte i samarbeid med foreldrene (hjelpetiltak) ikke er nok til å ivareta barns behov. Barnevernet skal prøve med hjelpetiltak før omsorgsovertakelse vurderes. Det må svært tungtveiende grunner til for at barnevernet skal overta omsorgen for barn. Eksempler på dette er når barn utsettes for alvorlig omsorgssvikt – det vil si hvis foreldrene påfører det fysisk eller psykisk skade eller forsømmer det så alvorlig at barnets fysiske eller psykiske helse og utvikling er i fare. Hvis foreldrene bruker vold mot barnet, for eksempel slår, kan dette ses som omsorgssvikt. Dersom et barn skal plasseres utenfor hjemmet uten foreldrenes samtykke, må dette besluttes i Fylkesnemnda for barnevern og sosiale saker, som er et domstollignende organ. I slike saker har foreldrene krav på gratis rettshjelp (advokat).</li>
         </ul>
         <p><b>Gangen i en barnevernssak</b>Mange barnevernssaker starter med at foreldrene eller barnet selv tar kontakt med barnevernet for å be om hjelp. Barneverntjenesten får også henvendelser fra helsestasjoner, sykehus, skoler, barnehager, naboer og andre som er bekymret for et barn. Alle som arbeider i det offentlige, for eksempel i skoler, barnehager og helsestasjoner, har lovpålagt meldeplikt til å kontakte barnevernet dersom de er alvorlig bekymret for et barn. Alle meldinger som barnevernet mottar blir vurdert. Dersom barnevernet ser at det er grunn til det, tar de kontakt med barn og foreldre for å få mer informasjon om hvordan barnet har det. Det kan da være at barnevernet ønsker å snakke med barnet alene. Foreldre og barn har rett til tolk dersom de har behov for det. Det er vanlig at barnevernet kontakter andre som kjenner familien og barnet, som for eksempel barnehage og skole. Hvis barnevernet vurderer at det ikke er grunn til bekymring, så henlegger de saken. Ellers vil de foreslå tiltak for å hjelpe barnet og familien.</p><p><b>Hvordan kan barn og voksne kontakte barnevernet?</b><br>
Alle kommuner har en barneverntjeneste som er åpen på dagtid. Både barn og voksne kan henvende seg dit. På kveld/natt og i helger kan barn eller andre som er bekymret for et barn, ringe alarmtelefonen for barn og unge på telefon: 116 111.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
    <h3 id="3cap3">Barneoppdragelse</h3>
         <p>Barn er avhengige av foreldrene, og foreldrene har hovedansvaret for barna sine og for barneoppdragelsen. Tidligere ble barn sett på som «små voksne», og de måtte ofte jobbe for å bidra til familiens inntekter. Tidligere var det vanlig å bo i storfamilier, mens i dag vokser de fleste barn opp i kjernefamilier. De fleste barn går i barnehage, og alle barn går på skolen fra de er seks år.</p><p>

Synet på barneoppdragelse har endret seg. I dag er barndommen en tid for lek og læring, og det blir ikke stilt krav til barn på samme måte som før. Foreldre ønsker å være mye sammen med barna sine, og de ønsker å vite mye om barnas liv i den tida de ikke er sammen. De legger derfor stor vekt på å ha et godt samarbeid med barnehagen og skolen. De fleste foreldre synes også det er viktig å kjenne vennene til barna og deres foreldre.</p><p>

Fordi barna lærer og erfarer mye utenfor hjemmet, vil de også bli preget av samfunnet og miljøet de lever i. Ingen foreldre har full kontroll med hvordan barna utvikler seg, og ingen barn blir kopier av sine foreldre. Foreldre ønsker likevel vanligvis å være gode rollemodeller og å vise barna sine hvordan man bør oppføre seg og reagere i ulike situasjoner.</p><p>

Mange foreldre synes av og til at barneoppdragelse kan være vanskelig. De kan da for eksempel søke råd hos noen som kan mye om dette, lese bøker om emnet eller finne informasjon på nettet.</p>
         <p class="back"><a class="top" href="#top">Tilbake til meny</a></p>
         </div>
         <h3 id="3cap4">Skolegang</h3><aside><p>I Norge har alle barn rett og plikt til ti års opplæring.</p></aside>
         <div class="divas">
         <p>I Norge har alle barn rett og plikt til ti års opplæring. Ungdom har også rett til videregående opplæring.</p><p>

         Opplæringen i skolen skal skje i samarbeid og forståelse med hjemmet.</p><p>

Foreldrene har hovedansvaret for barna sine, og de har derfor både rett og plikt til medvirkning og medinnflytelse i skolen.</p>
             
         
         </div>
         <div class="divas">
         <h3 id="3cap5">Ulike boliger</h3><aside><p>Visste du at …</p><ul>
             <li>For å varme opp boligen er det vanligst å bruke elektrisitet. Over 90 prosent av boligene bruker elektrisitet til oppvarming. En del bruker også ved eller olje.</li>
             <li>Ca. en tredjedel av forbruket til norske husholdninger går til å dekke utgiftene til bolig, mens en gjennomsnittshusholdning bare bruker 11 prosent av budsjettet til mat.</li>
             </ul></aside>
         <p>Det fins over to millioner boliger i Norge. Over halvparten av disse er eneboliger. I store byer, som Oslo, er 70 prosent av boligene blokker og bygårder. I mindre kommuner kan det være opptil 90 prosent eneboliger. Omtrent en fjerdedel av befolkningen leier boligen de bor i, mens resten eier boligen sin selv.</p><p>

Det er to måter å eie en bolig på. Man kan enten være selveier, eller man kan eie gjennom borettslag eller aksjeselskap.</p><p>

Nesten alle boliger i Norge har eget bad og toalett og eget kjøkken.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="3cap6">Likestilling</h3><aside><p><b>Likestillings- og diskrimineringsloven</b></p><p>Likestillings- og diskrimineringsloven er skrevet for å fremme likestilling, fremme kvinners rettigheter og forhindre diskriminering. Målet med loven er å gi kvinner og menn like muligheter til utdanning, arbeid og kulturell og faglig utvikling. Loven pålegger offentlige myndigheter å jobbe aktivt for likestilling mellom kjønnene på alle samfunnsområder. </p><p>Loven pålegger også arbeidsgivere og arbeidslivets organisasjoner å arbeide for likestilling på arbeidsplassene og i organisasjonslivet. Forskjellsbehandling av kvinner og menn er ikke tillatt, men ulik behandling som fremmer likestilling kan være tillatt.</p></aside>
         <p>Hvordan de enkelte familiene velger å organisere sitt liv og sine oppgaver, er opp til dem selv. Likevel finner vi tanken om likestilling og likeverd igjen i lover og rettigheter. Disse kan ingen som bor i Norge, velge å se bort fra. Det gjelder for eksempel likestillings- og diskrimineringsloven, ekteskapsloven og arveloven.</p><p>

En av de aller viktigste verdiene i det norske samfunnet er likeverd mellom mennesker. Dette innebærer at man mener at mennesker har like stor verdi, uansett kjønn, alder, funksjonsnivå, kulturell bakgrunn, etnisk opprinnelse eller seksuell legning. Samfunnet jobber for å gi alle like muligheter ut fra sine forutsetninger. Eksempler på dette er skolens tilbud til elever med ulike funksjonshemninger og tilbudet om norskopplæring til innvandrere, prinsippet om lik lønn for likt arbeid osv.</p><p>

De siste tiårene har det skjedd mye med likestillingen mellom kjønnene. Vi har opplevd en holdningsendring til menns og kvinners oppgaver og plass både i det offentlige og i familien og hjemmet.</p><p> 1970-tallet ble det rettet mer og mer oppmerksomhet mot kvinners rettigheter i samfunnet og deres muligheter innen utdanning og arbeidslivet generelt. Kvinners yrkesaktivitet har økt kraftig, og i dag er nesten like mange kvinner som menn i jobb. Fremdeles fins det likevel typiske kvinne- og mannsyrker, og langt flere kvinner enn menn jobber deltid. Omtrent like mange kvinner og menn har høyere utdanning i dag, men de fleste velger fremdeles tradisjonelt.</p><p>

Kvinner utdanner seg oftere innen omsorg og undervisning, menn innen teknikk og naturvitenskap. Selv om kvinner nå utgjør nesten halvparten av de som er i jobb, er fortsatt nesten to av tre ledere i arbeidslivet menn.</p><p>

I de fleste familier i dag, spesielt yngre familier, er det vanlig å dele på både arbeid i hjemmet og på omsorgsarbeid, men kvinner bruker fortsatt mer tid enn menn på husarbeid.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="3cap7">Rettigheter og plikter i ekteskapet</h3><aside><p><b>Ekteskapsloven</b></p><p>Ekteskapsloven regulerer forhold i ekteskapet. Samboere har ikke de samme rettighetene og pliktene overfor hverandre som det ektefeller har. Samboerpar bør derfor inngå egne avtaler.</p></aside>
         <p><b>Utdrag fra ekteskapsloven:</b><br></p>
         <ul>
         <li>Alle som er over 18 år, som ikke er gift fra før, og som har lovlig opphold i Norge, kan inngå ekteskap her.</li>
             <li>Alle ekteskap skal inngås frivillig. Kvinner og menn har samme rett til fritt å velge ektefelle selv. Straffeloven fastslår at den som ved vold, frihetsberøvelse, press eller trusler tvinger noen til å inngå ekteskap, kan straffes med fengsel i inntil seks år. Medvirkning straffes på samme måte.</li>
             <li>Dersom man bestemmer seg for at man ikke ønsker å leve sammen med ektefellen lenger, kan man kreve separasjon. Når man har vært separert i ett år, kan man få skilsmisse. Dersom man ikke tar ut separasjon, men lever fra hverandre i to år, kan man også få innvilget skilsmisse. Kvinner og menn har samme rett til å ta ut separasjon og be om skilsmisse.</li>
             <li>En ektefelle kan kreve skilsmisse uten separasjon dersom den andre ektefellen har utsatt ham eller henne eller barna for drapsforsøk, vold, alvorlig mishandling eller har skapt frykt for dette. En ektefelle kan også kreve skilsmisse dersom ekteskapet ble inngått ved tvang. Det finnes også rettigheter knyttet opp til oppholdstillatelser, hvis man bryter ut av ekteskap av disse årsakene. </li>
             <li>Ektefeller har et felles ansvar for å forsørge og ta seg av familien. De har sammen det økonomiske ansvaret, og de har sammen ansvaret for det arbeidet som kreves for at familien skal ha det bra. Men de kan bidra til dette på ulike måter. Det kan være gjennom å tjene penger, gjennom arbeid i hjemmet, ved tilsyn med barna eller på annen måte. En ektefelle kan i noen tilfeller kreve penger av den andre ektefellen til å dekke nødvendige utgifter. Ekteskapsloven § 39 sier at ektefeller har plikt til å gi hverandre opplysninger om økonomien sin. En ektefelle kan be om å få kopi av for eksempel den andres skattemelding, utskrift fra bankkontoer osv.</li>
             <li>Hvem eier hva i et ekteskap? Det man eier før man gifter seg, eier man fortsatt selv etter at man har giftet seg. Man eier også det man arver eller får i gave etter at man har giftet seg, og man eier det man kjøper selv. Det man eier, kan man selge eller gi bort uten at ektefellen kan stoppe det. Det som to ektefeller kjøper sammen eller til hjemmet, eier de sammen.</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="3cap8">Retten til å bestemme over eget liv</h3><aside><ul>
             <li>Vold er et overgrep mot andre.</li>
             <li>Vold er alle handlinger som påfører en annen skade, smerte eller redsel.</li>
             <li>Vold kan være både fysisk og psykisk.</li>
             </ul><p>Vold i nære relasjoner betyr at overgriperen og offeret er i familie med hverandre.</p></aside>
         <p>All bruk av vold er forbudt ved lov i Norge, også vold i familien, mellom kjærester, samboere og ektepar.</p><p>

Bruk av fysisk avstraffelse i barneoppdragelsen, kjønnslemlestelse og å presse noen til å gifte seg mot sin vilje, blir også regnet som vold.</p>
         
         <a href="https://www.kompetansenorge.no/Norsk-og-samfunnskunnskap/ressursside-om-negativ-sosial-kontroll-vold-i-nare-relasjoner-tvangsekteskap-og-kjonnslemlestelse/" target="_blank" rel="noopener">www.kompetansenorge.no/vold</a>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h2 id="4cap1">Helse</h2>
         <h3 id="4cap2">Helse og velferd</h3><aside><p><b>Økonomiske ordninger</b></p><p>I et velferdssamfunn er målet at hele befolkningen skal kunne leve et så godt liv som mulig. Dette gjelder også det å ha god helse.</p><p>Velferdsstaten vil ta ansvaret for at innbyggerne skal kunne benytte helsetjenestene, og at alle får den behandlingen de trenger, uavhengig av personlig økonomi. Det fins derfor ulike økonomiske ordninger som skal sikre dette.</p><p><b>Taushetsplikt</b></p><p>Alle som jobber i helsevesenet, har taushetsplikt. Det betyr at de ikke kan gi opplysninger om pasienten til noen uten at pasienten selv godkjenner det.</p></aside>
         <p>Tidligere tenkte man ofte at helsevesenet hadde ansvaret for pasientenes helse.
De siste årene har det blitt mer vanlig å tenke at vi selv har et stort ansvar for helsa vår. Måten vi velger å leve livet på, påvirker helsa vår. Helsevesenet har ansvar for å gi råd og veiledning, men det er vårt ansvar å følge disse rådene. Det er lett å finne informasjon om forebygging av ulike sykdommer og om ulike måter å behandle sykdommer på. I tillegg til informasjon på nettet, fins det for eksempel brosjyrer hos legen eller på apoteket.</p><p>

Det drives mye opplysning og opplæring om temaet helse. Helse er et viktig tema på skolen, og staten driver helseopplysningskampanjer av ulike slag. Tv og radio har også mye helsestoff.</p><p>

Selv om velferdssamfunnet tar på seg et stort ansvar for å sikre befolkningen god helse, er det også i mange tilfeller opp til den enkelte hvordan han eller hun lever livet sitt og passer på helsa. I mange land er pasienter vant til at legen opptrer som en absolutt autoritet som bestemmer behandlingen. Pasienten kan også være vant til at man aldri går fra legen uten å ha fått medisiner. I Norge er det vanlig at pasient og lege drøfter ulike muligheter for behandling og oppfølging.</p>
         <p><b>God helse – mer enn fravær av sykdom?</b><br>Noen vil si at å ha god helse betyr at man ikke er syk. Andre vil si at å ha god helse betyr at man har det godt og trives med livet sitt.</p><p>

Begge disse måtene å definere god helse på er riktige. I samfunn der alvorlige sykdommer og fattigdom er en stor del av livet, er kanskje den første definisjonen vanligst. I andre samfunn, der det fins medisiner mot de fleste sykdommer og alle har mulighet til å få nødvendig legehjelp, vil mange mene at god helse er mer enn bare å være fysisk og psykisk frisk.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="4cap3">Historisk utvikling</h3>
         <p>I dag er levestandarden i Norge høy. Det fins medisiner mot mange alvorlige sykdommer, og velferdssamfunnet har ordninger slik at alle har tilgang til legehjelp og medisiner. Barn får tilbud om gratis vaksiner mot flere sykdommer.</p><p>

Dette har endret seg fra tidligere tider, noe som gjør at levealderen vår øker. De som ble født rundt 1900, kunne forvente å bli ca. 55 år gamle. I 1950 kunne en nyfødt jente forvente å leve til hun ble 73,5 år, mens en gutt kunne forvente å leve til han ble 70 år. De samme tallene for 2017 er 84 år for jenter og 81 år for gutter.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="4cap4">Ulike helseordninger</h3><aside><p>Egenandel</p><ul>
             <li>Det offentlige betaler mye av det det koster å gå til legen. Pasienten må selv betale en egenandel, og så betaler staten resten.</li>
             <li>I tillegg til egenandelen betaler pasienten for bandasjer, sprøyter, medisin, prøver og liknende.</li>
             <li>Barn under 16 år betaler ikke egenandel. Svangerskapskontroller er også gratis.</li>
             <li>Egenandelen hos fastlegen er vanligvis ca. 150-300 kroner per besøk.</li>
             </ul>
             <p><b>Frikort</b></p><p>Når du har betalt en bestemt sum i egenandeler i løpet av et år, har du rett til frikort. Når du har betalt denne summen i egenandeler, får du automatisk tilsendt et frikort fra Helseøkonomiforvaltningen (HELFO) i posten. Dette må du vise fram når du går til legen eller skal kjøpe medisiner på blå resept. Da slipper du å betale egenandeler resten av kalenderåret.</p></aside>
         <p><b>Fastlegeordning</b><br>Alle innbyggere har rett til å ha en allmennpraktiserende lege som sin faste lege. Det er til denne fastlegen man først skal henvende seg hvis man blir syk. Fastlegen har plikt til å hjelpe sine egne pasienter før andre. Det er fastlegen som henviser pasienter videre til spesialisthelsetjenesten. </p><p>Legen har taushetsplikt og kan ikke fortelle til noen andre det pasienten og legen har snakket om, uten at pasienten godkjenner det.</p>
         <p><b>Apotek</b><br>Apotekene selger medisiner og kan også gi helseråd og råd om bruk av ulike legemidler. De fleste medisiner får man bare kjøpt på apotek. Noen legemidler, som for eksempel milde smertestillende medisiner, kan du også kjøpe i matbutikken eller på bensinstasjoner. Prisene kan variere fra apotek til apotek, og fra butikk til butikk.</p><p>Mange legemidler er reseptbelagte. Det betyr at du ikke får kjøpt dem uten først å ha snakket med legen. Legen må skrive en resept der det står hva slags medisin du skal ha, og hvordan den skal brukes.</p>
         <p><b>Medisiner på blå resept</b><br>Dersom du har en alvorlig og langvarig sykdom, kan du få legemidler, næringsmidler og medisinsk forbruksmateriell på blå resept. Når du får en medisin på blå resept, betyr det at du ikke betaler alt det medisinen koster. Du betaler bare en egenandel, mens staten betaler mesteparten av kostnadene.</p><p>Egenandelen til medisiner på blå resept teller sammen med egenandeler hos lege for å få frikort.</p>
         <p><b>Tannlege</b><br>Barn og unge blir kalt inn til jevnlige tannkontroller fram til de er 18 år gamle. Det offentlige betaler for denne tannlegebehandlingen. Ungdom mellom 18 og 20 år betaler 25 prosent av kostnadene til tannbehandling, mens det offentlige betaler 75 prosent. Voksne over 20 år betaler vanligvis full pris for tannlegebehandlinger. Voksne må selv oppsøke en privat tannlege, og det er vanlig å gå til kontroll hos tannlegen én gang i året.</p><p>Hvis et barn eller ungdom trenger tannregulering, må foreldrene betale en egenandel for dette.</p>
         <p><b>Sykehusinnleggelse</b><br>Det er gratis å ligge på sykehus. Alle kostnader til behandling, opphold og mat dekkes av det offentlige.</p><p>Du kan selv velge sykehus hvis innleggelsen er planlagt på forhånd. Det kan være forskjellig ventetid på behandling, så det kan lønne seg å sjekke på:
<a href="http://www.frittsykehusvalg.no/" target="_blank" rel="noopener">frittsykehusvalg.no/</a></p>
         <p><b>Poliklinisk behandling ved sykehus</b><br>Poliklinisk behandling betyr at du får behandling ved et sykehus, men at du ikke er innlagt på sykehuset. Du kommer til en timeavtale og reiser hjem når behandlingen er ferdig. Når du får poliklinisk behandling, betaler du en egenandel på samme måte som når du går til fastlegen eller til en legespesialist.</p>
         <p><b>Legespesialist</b><br>En legespesialist er for eksempel en gynekolog, en hudlege, en øre-nese-hals-lege, eller en spesialist i barnesykdommer.</p><p>For å få time hos en legespesialist bør man ha henvisning fra fastlegen eller en annen allmennlege. Hvis man ikke har henvisning, må man betale en høyere egenandel.</p>
         <p><b>Ambulanse</b><br>Hvis du trenger ambulanse, kan du ringe nødtelefonen (113). Da kommer du til ambulansesentralen. Det er viktig at du gir korrekt informasjon:</p>
         <p><b>Legevakt</b><br>Om man trenger øyeblikkelig helsehjelp utenom fastlegens åpningstid, kan man kontakte legevaktsentralen (116 117)
Alle kommuner i Norge har en legevaktordning. Legevakten er åpen om kveldene, nettene og i helgene når de vanlige legekontorene er stengt.</p><p>Når man er på legevakten, betaler man en egenandel for behandlingen. Utgifter til materiell, prøver og liknende kommer i tillegg.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         
         <h3 id="4cap5">Barn og helse</h3><aside><ul>
             <li>Alle barn har rett til en trygg oppvekst.</li>
             <li>Alle barn og unge får gratis helsekontroll.</li>
             <li>Alle barn og unge får gratis vaksine i barnevaksinasjonsprogrammet.</li>
             <li>Alle barn får gratis tannbehandling.</li>
             <li>Alle barn skal få god helsehjelp uavhengig av foreldrenes økonomi.</li>
             </ul><p><b>Helsestasjons- og skolehelsetjenesten</b></p><p>Helsestasjons- og skolehelsetjenesten er et lovpålagt tilbud til alle barn, unge og deres foresatte. Tilbudet omfatter svangerskapsomsorgen, helsestasjon for barn mellom null og fem år, skolehelsetjenesten for de mellom 6 og 20 år og helsestasjon for ungdom.</p><p>Tjenesten har en sentral rolle i kommunens folkehelsearbeid og arbeider helsefremmende og forebyggende, både med psykisk og fysisk helse og sosiale forhold. Arbeidet innebærer veiledning, helseundersøkelser, vaksinering, oppfølging og henvisning videre ved behov.</p></aside>
         <p><b>Svangerskapskontroll og fødsel</b><br>Spedbarnsdødeligheten i et samfunn påvirkes av levestandard, helsetilbud og medisinske framskritt, i tillegg til trygder og andre velferdsgoder for foreldre og barn. I Norge i dag er spedbarnsdødeligheten lav sammenliknet både med de fleste andre land og tidligere tider. </p><p>Gravide kvinner i Norge har rett til gratis svangerskapskontroller. Det er helsestasjonene eller fastlegene som utfører kontrollene. Kontrollene er frivillige, og målet er å sikre mors og barns helse under graviditeten, under fødselen og etter fødselen. I Norge anbefales det å gå til kontroll åtte til tolv ganger i løpet av svangerskapet. De fleste føder på sykehus, og dette er gratis.</p><p>Alle barn og unge som bor i Norge, får tilbud om jevnlige helsekontroller. Fra barna er babyer og fram til skolestart, foregår disse helsekontrollene på helsestasjonen. Etter at barna har begynt på skolen, er det skolehelsetjenesten som sørger for kontrollene. Det fins også helsestasjoner for ungdom i alle kommuner. Tjenestene på helsestasjonene og skolehelsetjenesten er gratis.</p><p>På helsestasjonen sjekker man hvordan barnet utvikler seg, om det vokser som det skal og legger på seg som normalt, om syn og hørsel fungerer bra, og om barnet lærer å forstå og snakke. Hvis det er problemer med barnets utvikling, vil helsestasjonen sørge for hjelp og veiledning.</p>
         <p>Alle barn og unge som bor i Norge, får også tilbud om vaksinasjon mot alvorlige sykdommer. Vaksinene beskytter mot sykdommene på en enkel, effektiv og ufarlig måte. Vaksinasjon er frivillig, men myndighetene i Norge anbefaler sterkt at foreldre får vaksinert barna.</p><p>Vaksinene i vaksinasjonsprogrammet er gratis. Ekstra vaksiner, for eksempel i forbindelse med reiser til utlandet, må du betale for selv.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         
             <h3 id="4cap6">Eldre og helse</h3><aside><p><b>Folkehelsa</b></p><p>Folkehelsa i Norge har blitt vesentlig bedre i løpet av de siste 100 årene. Dette skyldes i stor grad at velferdssamfunnet har utviklet seg og gitt flere og flere stadig bedre muligheter for å leve gode og trygge liv. Folk i Norge lever lenger i dag enn tidligere. Mange eldre er også friskere enn før. Dette gir mulighet til å leve et godt og aktivt liv lenge.</p></aside>
         <p>Alle eldre mennesker i Norge får alderspensjon. Størrelsen på denne pensjonen varierer etter tidligere arbeidsinntekter.</p><p>De fleste eldre i Norge bor i sitt eget hjem. En del får hjelp fra kommunen som for eksempel hjemmesykepleie, hjemmehjelp, eller tilbud om plass på kommunalt dagsenter. Mange klarer seg også helt på egen hånd eller bare med hjelp fra familien sin.</p><p>Når man ikke lenger klarer seg selv kan man søke om plass på sykehjem. Men bare halvparten av folk over 90 år bor på sykehjem.</p><p>De som bruker hjemmetjenester, betaler en egenandel for disse tjenestene. Kommunen betaler resten av det tjenesten koster. Hvor stor egenandelen er, varierer mye fra kommune til kommune.</p><p>Personer som bor på sykehjem, betaler også en egenandel. En sykehjemsplass koster totalt ca. 800 000 kroner i året. Hvor mye brukeren selv betaler, er avhengig av inntekt.</p>
         <p><b>Eldre mennesker har ofte spesielle helseproblemer:</b></p>
         <ul>
         <li>Når vi blir eldre, blir kroppen mer sliten. Vi har kanskje mer vondt i muskler og ledd, og vi orker ikke å gjøre så mye som før. Dette kan igjen føre til depresjon og isolasjon.</li>
             <li>Ca. 100 000 eldre mennesker i Norge lider av depresjoner. Dette kan skyldes at helsa generelt er dårligere enn før. Men det kan også skyldes ensomhet og isolasjon.</li>
             <li>Det er vanlig at hukommelsen svikter hos eldre mennesker, og mange utvikler demens. Demens er en tilstand der hjernen er skadet, og både hukommelse, følelsesliv og sosial funksjonsevne blir skadet.</li>
             <li>Noen mister matlysten når de blir eldre. Dette kan føre til at de blir underernærte eller feilernærte. Da kan immunforsvaret bli dårligere, slik at de lettere blir utsatt for sykdommer eller infeksjoner.</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="4cap7">Psykisk helse</h3>
         <p>Psykiske plager kan ramme alle mennesker i ulike perioder i livet. Det kan være mange årsaker til at man utvikler psykiske lidelser. Det kan være vanskelige situasjoner i livet, som familieproblemer eller en problematisk arbeidssituasjon. Noen ganger kan psykiske lidelser komme etter kriser, dødsfall, ulykker eller opplevelser i krigssituasjoner. Noen personer kan være arvelig disponert for å utvikle psykiske lidelser, og stress kan være en utløsende faktor.</p><p>Synet på psykisk helse har endret seg over tid. I dag vil et flertall av Norges befolkning ha en åpen og forståelsesfull holdning til psykisk sykdom. Folk flest mener at psykisk syke må få behandling og hjelp fra helsevesenet på lik linje med de som har fysiske lidelser. Man har også tro på at det er mulig å bli frisk av psykiske lidelser.</p>
         <p><b>Migrasjonsprosessen</b><br>De fleste mennesker som flytter til et nytt land, opplever det vi kaller en psykisk migrasjonsprosess: I den første perioden er livet bra, og man er positivt innstilt til det nye landet. Etter en tid vil mange føle seg deprimert og ha mange negative tanker om det nye landet. Etter hvert vil livet stabilisere seg for de fleste.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="4cap8">Forebygging av helseproblemer</h3>
         <p><b>Måten vi lever på, og hvor god helse vi har, henger ofte sammen.</b></p>
         <ul>
         <li>Vi har større sjanse for å holde oss friske lenger, hvis vi spiser sunt og er fysisk aktive.</li>
         <li>Risikoen for å få kreft og hjerte-karsykdommer er større for de som røyker.</li>
         <li>I Norge sier man at en god latter forlenger livet.</li>
         </ul>
         </div>
         
         <div class="divas">
         <h2 id="5cap1">Utdanningssystemet i Norge</h2>
         <h3 id="5cap2">Utdanningssystemet i Norge</h3><aside><p>Opplæringsplikt</p><ul>
             <li>I Norge er det opplæringsplikt for barn og unge. Det betyr at alle barn som bor i Norge, har rett til ti års opplæring på grunnskolenivå.</li>
             <li>Barn starter på skolen det året de fyller seks år.</li>
             <li>All ungdom og mange voksne har rett til videregående opplæring.</li>
             <li>Offentlige høyskoler og universitet er gratis.</li>
             <li>Barnehage er ikke obligatorisk, men de fleste barn går i barnehagen fra de er ett‒to år gamle.</li>
             </ul></aside>
         <p><img  class="alignnone size-full wp-image-2245" title="Utdanningssystemet i Norge" src="http://www.samfunnskunnskap.no/wp-content/uploads/2012/01/utdanningssystemet.png" alt="Utdanningssystemet i Norge" width="350" height="350"></p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         
         <h3 id="5cap3">Barnehagen er et pedagogisk tilbud</h3><aside><p><b>Barnehagen</b></p><p>Barnehagen er ikke obligatorisk, men nesten alle barn i Norge går i barnehage før de begynner på skolen. Over 90 prosent av alle barn mellom 1 og 5 år går i barnehage.</p><p>Barnehagene må følge det som står i barnehageloven. De ansatte må derfor følge loven når de planlegger aktivitetene i barnehagen.</p><p>Det er ikke gratis å ha barn i barnehage. Foreldrene betaler en egenandel hver måned, mens resten av det plassen koster, blir dekket av det offentlige.</p></aside>
         <p>I barnehagen lærer barna mange ting:</p>
         <ul>
         <li>De lærer å ta hensyn til andre.</li>
             <li>De får erfaring i være sammen med andre barn.</li>
             <li>De blir mer selvstendige.</li>
             <li>De lærer mye faktakunnskap.</li>
             <li>De blir bedre forberedt til å begynne på skolen.</li>
                      </ul>
        <p>Personalet bruker mye tid på å planlegge hva barna skal lære i barnehagen. Når de planlegger disse aktivitetene, må de ta utgangspunkt i barnehageloven og andre regler og planer som myndighetene har fastsatt. Foreldrene får informasjon fra barnehagen om målene for arbeidet i barnehagen og om aktivitetene barna skal være med på.</p><p>Foreldrene blir invitert til foreldremøter og individuelle foreldresamtaler. På foreldremøtene kan foreldrene bli kjent med hverandre og snakke sammen om hvordan det er å ha små barn. Foreldre som ikke snakker norsk, har rett til å ha med seg tolk på foreldremøter.</p>
             <p><b>Finansiering</b><br></p>                       <p>
Stortinget fastsetter hvert år en makspris for barnehageplasser i Norge. Ingen foreldre skal betale mer enn denne maksprisen. Dette gjelder enten barnehagen er offentlig eller privat eid. I tillegg kan det komme kostnader til mat, turer og andre ting.</p><p>Hvor mye det koster å ha barn i barnehage, varierer likevel fra kommune til kommune. I noen kommuner kan familier med lave inntekter søke om redusert betaling, mens andre kommuner har samme pris for alle, uansett inntekt. Noen kommuner gir redusert pris hvis man har flere barn i samme barnehage, mens andre kommuner har ikke en slik ordning.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="5cap4">Grunnskole</h3><aside><p><b>SFO – skolefritidsordning eller AKS – aktivitetsskole</b></p><p>I alle kommuner, unntatt Oslo heter det skolefritidsordning (SFO). I Oslo er navnet på samme tjeneste aktivitetsskole (AKS)</p><p>Alle kommuner har et tilbud om (SFO) eller (AKS) for elever fra 1.– 4. klasse.</p><p>SFO/AKS er et frivillig tilbud til familier som trenger hjelp til å passe på barna før og etter vanlig skoletid, for eksempel fordi foreldrene er på jobb.
Det er ikke et pedagogisk tilbud, men ofte kan barna få hjelp med leksene her.</p><p>Det er ikke gratis å ha barn i SFO/AKS. Foreldrene betaler en egenandel hver måned, mens resten av det plassen egentlig koster, blir betalt av det offentlige. Egenandelen varierer fra kommune til kommune. I noen kommuner kan familier med lave inntekter søke om redusert betaling, mens andre kommuner har samme pris for alle, uansett inntekt. Noen kommuner gir rabatt hvis man har flere barn i samme ordning, andre ikke.</p><p><b>Disiplin</b></p><p>Lærerne har ikke lov til å bruke noen former for vold mot elevene. Disiplin i skolen skal foregå på en måte som er forenlig med barnets menneskeverd. Lærerne skal vise elevene respekt, og elevene skal vise læreren respekt.</p></aside>
         <p><b>Noen fakta om grunnskolen</b></p>
         <ul>
         
             <li>Alle barn har rett til grunnskoleopplæring i ti år. Barna begynner i første klasse det året de fyller seks år.</li>
             <li>Alle barn har rett til å få tilpasset undervisning, og elever som trenger ekstra hjelp, skal få det.</li>
             <li>Elevene på barnetrinnet får en muntlig eller skriftlig vurdering, men ikke karakterer.</li>
             <li>Alle barn i grunnskolen flyttes automatisk opp til neste klassetrinn etter sommerferien. Dette skjer uavhengig av barnets skoleresultater. Ingen barn går to år på samme klassetrinn.</li>
             <li>Elevene på ungdomstrinnet får karakterer i alle fag. Karakterskalaen går fra 1 til 6, der 1 er dårligst, og 6 er best.</li>
             <li>Grunnskolen er organisert på samme måte over hele landet. Det er for eksempel 190 skoledager hvert år for alle, men politikerne i hver kommune bestemmer når de forskjellige ferie- og fridagene skal legges.</li>
             <li>Alle elever undervises etter samme læreplan. Det er politikerne på Stortinget som vedtar disse læreplanene. Barnet får altså ganske lik utdanning uansett hvilken kommune i landet de bor i.</li>
         </ul>
         
         <p><b>Fellesskolen</b><br>Opplæringsloven sier at alle barn, uavhengig av evner og forutsetninger, har rett til å få tilpasset opplæring på den skolen de hører til. Dette politiske prinsippet kalles fellesskolen. </p>
         <p><b>Finansiering av grunnskolen</b><br>Grunnskolen er gratis for elevene og foreldrene. Elevene låner lærebøker på skolen, og de får skrivebøker, blyanter og liknende.</p><p>Det er det offentlige som betaler alle utgifter. De største utgiftene er lønn til lærerne og bygging og drift av skolebygninger. I tillegg til offentlige grunnskoler fins det private skoler. Omtrent 2,5 prosent av barna i Norge går på private skoler.</p><p>På private skoler betaler familien skolepenger. De betaler likevel bare en egenandel, mens staten betaler resten av det skoleplassen egentlig koster.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="5cap5">Skolens verdigrunnlag</h3><aside><p>Skolen skal:</p><ul>
             <li>gi alle elever like gode muligheter til å utvikle evner og talent individuelt og i samarbeid med andre</li>
             <li>stimulere lærelyst, nysgjerrighet og evne til å holde ut</li>
             <li>stimulere elevene til å utvikle egne læringsstrategier og evne til kritisk tenkning</li>
             <li>stimulere elevene i personlig utvikling og i styrking av egen identitet, i det å utvikle etisk, sosial og kulturell kompetanse og evne til demokratiforståelse og demokratisk deltakelse</li>
             <li>legge til rette for elevmedvirkning og for at elevene skal gjøre bevisste verdivalg og valg av utdanning og framtidig arbeid</li>
             <li>fremme tilpasset opplæring og varierte arbeidsmåter</li>
             <li>stimulere, bruke og videreutvikle kompetansen til den enkelte læreren</li>
             <li>medvirke til at lærere og instruktører står fram som tydelige ledere og forbilder for barn og unge</li>
             <li>sikre at det fysiske og psykososiale arbeids- og læringsmiljøet fremmer helse, trivsel og læring</li>
             <li>legge til rett for samarbeid med hjemmet og sikre at foreldre får medansvar i skolen</li>
             <li>legge til rette for å trekke inn lokalsamfunnet i opplæringa på en meningsfylt måte.</li>
             </ul></aside>
         <p>Likhet og likeverd og individets frihet til å ta egne valg er grunnleggende verdier i det norske samfunnet. Disse verdiene er også viktige i skolen. Undervisningen og aktivitetene i skolen skal lære elevene at alle mennesker har like stor verdi. Elevene skal ha innflytelse på skolehverdagen sin, og de lærer tidlig å ta ansvar for egen læring. Skolen har plikt til å tilby alle elever opplæring på det nivået som passer den enkelte best.</p><p>Skolen har som mål å utdanne selvstendige mennesker med gode sosiale og skolefaglige ferdigheter.</p><p>I et moderne demokrati forventes det at innbyggerne har både kunnskaper og selvstendige meninger, og at de deltar aktivt i arbeids- og samfunnsliv. Skolen skal gi barna god allmennkunnskap. Det betyr at barna skal lære om mange ulike temaer. De skal lære språk, matematikk og om samfunnet og naturen rundt seg.</p><p>Skolen har mange oppgaver i tillegg til å gi barna gode allmennkunnskaper, for eksempel skal barna lære:</p>
         <ul>
         <li>å lete etter informasjon og vurdere denne informasjonen kritisk</li>
             <li>å danne egne meninger på bakgrunn av informasjon og egen vurdering</li>
             <li>å argumentere for meningene sine</li>
         </ul>
         
         <p><b>Formålet med opplæringen (opplæringsloven)</b></p>
         <ul>
         <li>Opplæringen i skole og lærebedrift skal i samarbeid med hjemmet åpne dørene for verden og framtida og gi elevene historisk og kulturell innsikt og forankring.</li>
             <li>Opplæringen skal bygge på grunnleggende verdier i kristen og humanistisk arv og tradisjon, slik som respekt for menneskeverdet og naturen, åndsfrihet, nestekjærlighet, tilgivelse, likeverd og solidaritet, verdier som også kommer til uttrykk i ulike religioner og livssyn og som er forankret i menneskerettighetene.</li>
             <li>Opplæringen skal bidra til å utvide kjennskapen til og forståelsen av den nasjonale kulturarven og vår felles internasjonale kulturtradisjon.</li>
             <li>Opplæringen skal gi innsikt i kulturelt mangfold og vise respekt for den enkeltes overbevisning. Den skal fremme demokrati, likestilling og vitenskapelig tenkemåte.</li>
             <li>Elevene og lærlingene skal utvikle kunnskap, ferdigheter og holdninger for å kunne mestre livene sine og for å kunne delta i arbeid og fellesskap i samfunnet. De skal få utfolde skaperglede, engasjement og utforskertrang.</li>
             <li>Elevene og lærlingene skal lære å tenke kritisk og handle etisk og miljøbevisst. De skal ha medansvar og rett til medvirkning.</li>
             <li>Skolen og lærebedriften skal møte elevene og lærlingene med tillit, respekt og krav og gi dem utfordringer som fremmer dannelse og lærelyst. Alle former for diskriminering skal motarbeides.</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="5cap6">Samarbeid med hjemmet</h3><aside><p>Skolemiljø</p><p>Skolebarn har rett til et godt skolemiljø, både fysisk og psykososialt. Barna har rett til en skolehverdag der de kan oppleve trivsel og trygghet, og de har rett til et godt og tilpasset læringsmiljø.</p><p>Hvis foreldrene mener at barna deres ikke får oppfylt rettighetene sine, kan de klage. Klagen skal sendes til skolen. Hvis foreldrene og skolen ikke blir enige, kan foreldrene klage videre til kommunen. Fylkesmannen er siste klageinstans.</p></aside>
         <p>Foreldrene har ansvar for oppdragelsen av barna sine. Skolen ønsker å samarbeide med foreldrene og støtte dem med denne oppgaven. For at barna skal lære mest mulig på skolen, er det viktig at skolen og hjemmet samarbeider.</p><p>Det er viktig at eleven, foreldrene og læreren snakker sammen. De må snakke om den faglige utviklingen og om hvordan eleven har det på skolen. Det skal være minst to slike samtaler hvert år.</p><p>Det er viktig at foreldrene leser og setter seg inn i all skriftlig informasjon fra skolen. Barna får gjerne lekseplaner og/eller periodeplaner. På disse planene kan man lese om hva klassen jobber med i de ulike fagene. Viktige beskjeder til foreldre eller foresatte står også på disse planene. Foreldrene kan kontakte læreren eller andre på skolen hvis det er noe de lurer på.</p><p>Det er vanlig at foreldrene møter læreren og de andre foreldrene. De snakker om klassen og klassemiljøet og om planer og aktiviteter. Det skal være minst to foreldremøter hvert år. Det er fint å bli kjent med de andre foreldrene på slike møter.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="5cap7">Videregående opplæring</h3><aside><p><b>Grunnskolen og videregående skole</b></p><p>Ungdommer er ferdige med grunnskolen når de er rundt 16 år. Det fins ikke mange jobber for personer med kun grunnskolen, og de aller fleste velger derfor å fortsette på videregående skole.</p><p>I tillegg til offentlige videregående skoler fins det en del private skoler. På private skoler betaler familien skolepenger. De betaler likevel bare en egenandel, mens staten betaler resten av det skoleplassen egentlig koster.</p><p>I de fleste yrker og jobber i samfunnet i dag er det nødvendig med utdanning fra videregående skole eller høyere utdanning. Det er også nødvendig for velferdssamfunnet at flest mulig tar utdanning. På denne måten kan vi opprettholde verdiskapingen og skape nye arbeidsplasser. Uten et høyt utdanningsnivå i befolkningen vil det være vanskelig å beholde velferdssamfunnet og alle velferdsgodene.</p><p>Videregående opplæring er gratis.

Elevene låner lærebøker på skolen, men må kjøpe skrivesaker og liknende selv.</p></aside>
         <p><b>Noen fakta om videregående opplæring:</b></p>
         <ul>
         <li>All ungdom som har fullført norsk grunnskole eller tilsvarende, har rett til tre års videregående opplæring.</li>
             <li>Ungdommen må være ferdig med den videregående opplæringen innen det året han eller hun fyller 24 år.</li>
             <li>Fylkeskommunen betaler for videregående opplæring og har plikt til å tilby slik opplæring til alle som har rett til det.</li>
             <li>Videregående opplæring har studieforberedende retninger og yrkesfaglige retninger.</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="5cap8">Høyere utdanning</h3><aside><p><b>Lånekassen</b></p><p>Lånekassen gir stipend og lån til elever og studenter i Norge og til norske studenter som tar utdanning i utlandet.</p><p>Lånekassen skal medvirke til</p>
             <ul>
             <li>å fjerne ulikhet og fremme likestilling slik at alle kan få utdanning uavhengig av geografiske forhold, alder, kjønn og økonomisk eller sosial situasjon</li>
                 <li>at utdanningen foregår under tilfredsstillende arbeidsforhold slik at studiearbeidet kan bli effektivt</li>
                 <li>å sikre samfunnet tilgang på utdannet arbeidskraft</li>
             </ul><p>Voksne kan også søke stipend og/eller lån til grunnskole og videregående opplæring.</p></aside>
         <p>Etter videregående skole kan elevene fortsette med høyere utdanning på universitet eller høyskole.</p><p>De fleste universiteter og høyskoler er offentlige, og undervisningen er gratis for studentene. Det er det offentlige som betaler. Det er likevel vanlig at studentene betaler en liten semester- eller studieavgift. Det fins også private høyskoler. Der betaler studentene en egenandel for undervisningen.</p><p>Kostnader til offentlige skoler og universiteter betales av det offentlige, og utdanningen er gratis for befolkningen. Men både i offentlig og privat høyere utdanning må studentene sørge for alt studiemateriell selv. Dette innebærer at de selv må kjøpe pensumbøker og forbruksmateriell.</p><p>Selv om universiteter og høyskoler er gratis, trenger man penger til andre utgifter mens man studerer. Det er derfor vanlig at studenter låner penger fra Lånekassen slik at man kan betale husleie, mat og andre nødvendige ting mens man studerer. På denne måten har alle som ønsker det, muligheten til å ta høyere utdanning helt uavhengig av familiens økonomi. Mange studenter jobber også ved siden av studiene for å få nok penger å leve for.</p><p><b>Et likeverdig utdanningstilbud</b><br>Et moderne samfunn er avhengig av høy sysselsetting, teknologi, produksjon og nyskaping. Norge trenger derfor en høyt utdannet befolkning. Dette bidrar det offentlige til, blant annet ved å tilby et likeverdig utdanningstilbud til alle.</p><p>Omtrent 30 prosent av voksne i Norge i dag har høyere utdanning. Flere og flere unge tar høyere utdanning, og utdanningsnivået i Norge blir stadig høyere. Over 60 prosent av dagens studenter er kvinner, og kvinner har et litt høyere utdanningsnivå enn menn.</p><p>Alle som har studiekompetanse fra videregående skole, kan søke om studieplass på høyskoler og universiteter. </p><p>Samordna opptak styrer opptaket til høyskoler og universiteter.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="5cap9">Voksne og utdanning</h3><aside><p>Voksne som trenger grunnskoleopplæring, har rett til slik opplæring. Opplæringen er gratis. Kommunen kan gi mer informasjon om dette.</p><p>Voksne som har fullført grunnskolen, men ikke videregående opplæring, eller ikke har fått godkjent fullført videregående opplæring i hjemlandet, har rett til videregående opplæring. Det er fylkeskommunen som har ansvaret for dette.</p><p>Hvis du har lært et yrke i utlandet og ikke har papirer på dette, kan du få vist hva du kan gjennom yrkesprøving. Yrkesprøving er en metode som vurderer og godkjenner kompetanse på videregående skoles nivå, men du kan godt ha lært yrket uten å ha gått på skole. Se nettsidene til NOKUT for mer informasjon om dette.</p></aside>
         <p>Samfunnet endrer seg hele tida. Det kommer stadig ny teknologi, og dette har konsekvenser for arbeidslivet. Dette krever at arbeidstakerne må holde seg oppdatert og lære nye ferdigheter.</p><p>Voksne kan ta en helt ny utdanning, bygge videre på tidligere utdanning eller ta grunnskolefag for å møte de nye kravene fra arbeidslivet.</p><p>Mange arrangører tilbyr ulike kurs til voksne. Dette kan for eksempel være hobbykurs, språkkurs og kvalifiserende kurs. Staten finansierer ofte deler av disse kursene.</p><p>Kommunen har ansvaret for å tilby grunnskoleopplæring, og fylkeskommunene har ansvaret for å tilby videregående opplæring til voksne. Voksne med rett til grunnskole eller videregående opplæring skal få denne undervisningen gratis. Det fins også mange privatskoler som tilbyr videregående opplæring for voksne.</p><p>Arbeidssøkere kan få tilbud om ulike kurs gjennom NAV. Målet er å kvalifisere kursdeltakere til arbeid. NAV dekker kostnadene og betaler ofte også kurspenger til deltakerne på slike kurs.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="5cap10">Historisk utvikling</h3><aside><p><b>Historisk utvikling</b></p><p>1739: Den første skoleloven. Obligatoriske fag var kristendom og lesing.</p><p>1827: Ny skolelov. Skriving og regning ble obligatorisk.</p><p>1936: Enhetsskolen ble innført.</p><p>1969: Obligatorisk 9-årig grunnskole.</p><p>1997: Obligatorisk 10-årig grunnskole.</p><p>Innholdet i skolen har forandret seg mye i løpet av de 300 årene vi har hatt obligatorisk skolegang her i landet. På 1700-tallet var målet med undervisningen å gi elevene kunnskap om kristendommen. Senere ble opplæring i forskjellige typer praktiske ferdigheter som skriving, regning, matlaging, søm og snekring tatt inn i skolen.</p><p>I dag er det ganske lett å finne fram til informasjon. Barn bruker digitale verktøy fra de er små. Det er viktig å lære barna å finne fram til god informasjon og å være kritiske til den informasjonen de finner. Barna skal lære å tenke selvstendig. De skal lære å bruke den informasjonen de finner, til å løse ulike problemstillinger, og de skal lære å samarbeide med andre. I tillegg skal de lære faktakunnskap og grunnleggende ferdigheter som lesing, skriving og rekning.</p></aside>
         <p>Norge har lange tradisjoner når det gjelder skole og utdanning. På 1700-tallet var den økonomiske situasjonen i landet svært dårlig. Likevel ble utdanning sett på som så viktig at det ble bestemt at alle barn skulle gå på skole, og at staten skulle betale for dette.</p>
         <ul>
         <li>Allerede i første halvdel av 1700-tallet ble det innført obligatorisk, gratis skolegang for alle barn, både gutter og jenter. Tanken var at alle skulle lære å lese, slik at de kunne lese i Bibelen selv. Alle skulle også få undervisning i kristendom.</li>
             <li>På den tida var det ikke vanlig å gå på skolen hver dag. Mange barn gikk på skolen annenhver dag eller bare noen uker i året.</li>
             <li>Etter hvert kom det flere fag inn i skolen. Skriving, matematikk og sang ble for eksempel obligatoriske fag på begynnelsen av 1800-tallet.</li>
             <li>I 1936 ble det bestemt at alle barn skulle gå minimum sju år på skole. Fra 1997 har det vært ti års opplæringsplikt.</li>
             <li>Politikerne på Stortinget godkjenner alle læreplanene som brukes på forskjellige skoler. På denne måten blir innholdet i skolen ganske likt i hele landet.</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h2 id="6cap1">Arbeidsliv</h2>
         <h3 id="6cap2">Arbeid og velferd</h3><aside><p>Tidligere statsminister Jens Stoltenberg sa i nyttårstalen sin i januar 2011: «Det er hverandres arbeid vi lever av. Jo flere som er i arbeid, jo mer velferd.»</p><p><b>Inntektene</b></p><p>De viktigste inntektene for staten og kommunene er skatteinntekter og ulike avgifter. Staten og kommunene får skatteinntekter både fra bedrifter og fra privatpersoner.</p></aside>
         <p>At flest mulig av oss er i lønnet arbeid, betyr høyere skatteinntekter til staten og kommunene. Dette er et gode for samfunnet på flere måter:</p>
         <ul>
         <li>Det blir mer penger til skole, helsevesen, veier, osv.</li>
             <li>Vi får penger til å gjøre velferdsgodene enda bedre.</li>
             <li>De offentlige utgiftene blir lavere (færre trenger dagpenger på grunn av arbeidsledighet, sosialstøtte, trygdeutbetalinger, osv.).</li>
         </ul>
         <p>Siden slutten av 1960-tallet har Norge vært en oljenasjon. En oljenasjon er et land der olje og oljeindustri er en viktig næring.</p><p>Den norske staten tjener mye på eksport av olje og gass.</p>
         <p>Inntekter fra olje- og gassproduksjon er med på å betale for velferdssamfunnet. Omtrent en fjerdedel av de offentlige utgiftene blir dekket av disse inntektene. Resten av de offentlige utgiftene blir dekket av skatter og avgifter.</p><p>Det er ikke bare samfunnet som nyter godt av at vi er i arbeid. For de fleste voksne mennesker er det å ha en jobb å gå til et gode.</p>
         <p><b>Arbeid kan gi oss:</b></p>
         <ul>
         <li>mulighet til å bidra til samfunnet og føle oss nyttige</li>
             <li>økonomiske muligheter</li>
             <li>selvstendighet og en meningsfylt hverdag</li>
             <li>sosial status og sosiale relasjoner</li>
             <li>mulighet til å bruke evner og kompetanse</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="6cap3">Historisk utvikling</h3>
         <p>For 150 år siden var jordbruk, skogbruk og fiske de viktigste næringene i Norge. Mye har forandret seg siden da. På slutten av 1800-tallet ble det bygd fabrikker, og mange flyttet til byene og begynte å jobbe i industrien. I løpet av den første halvdelen av 1900-tallet ble det skapt mange nye industriarbeidsplasser. Samtidig reiste mange nordmenn til USA og bosatte seg der.</p><p>I 1950 jobbet 20 prosent av befolkningen med jordbruk. I dag har denne andelen gått ned til under tre prosent. Likevel produseres det mer matvarer i Norge enn før. Dette skyldes i stor grad at vi i dag har maskiner som gjør det lettere og mer effektivt å arbeide med jordbruk.</p><p>I løpet av de siste 30 årene har det igjen skjedd store forandringer i arbeidsmarkedet i Norge. Det har blant annet vært en sterk tilbakegang i antallet som jobber i industrien.</p><p>Etter at det ble funnet olje i Nordsjøen på slutten av 1960-tallet, ble olje- og gassproduksjon en viktig del av den norske industrien. Olje og gass har betydd mye for norsk økonomi. Det vil fortsatt bety mye for Norge, selv om det fremover også vil være fokus på et grønt skifte på grunn av klimautfordringene. </p><p>I dag finner vi de fleste jobbene i serviceyrkene. Det betyr at den som vil ha jobb i Norge, har gode sjanser til å få jobb i for eksempel butikk, helsevesenet, skole og barnehage eller innenfor persontransport. Mange vil også kunne finne arbeid i yrker som har med utvikling av ny informasjonsteknologi å gjøre.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="6cap4">Rettigheter og plikter i arbeidslivet</h3><aside><p>Arbeidsmiljøloven er en viktig lov som gjelder alle arbeidstakere i Norge. Alle arbeidsgivere og arbeidstakere må følge denne loven. Arbeidsmiljøloven handler blant annet om:</p><ul>
             <li>ansettelser og kontrakter</li>
             <li>arbeidstid</li>
             <li>fravær fra jobben</li>
             <li>helse-, miljø- og sikkerhetsarbeid (HMS)</li>
             </ul><p>Arbeidsgiveren har hovedansvaret for arbeidsmiljøet på arbeidsplassen, mens arbeidstakeren har ansvar for:</p>
             <ul>
             <li>å skape et godt arbeidsmiljø</li>
                 <li>å være med og gjennomføre de tiltakene som blir satt i verk for å bedre arbeidsmiljøet</li>
                 <li>å delta i det organiserte verne- og miljøarbeidet ved bedriften</li>
             </ul><p>Ferieloven

sier blant annet noe om</p><ul>
             <li>hvor mye ferie man har krav på</li>
             <li>når ferien skal tas</li>
             <li>ferie i oppsigelsestida</li>
             <li>ny jobb og ferie</li>
             <li>sykdom i ferien</li>
             </ul><p>Ferieloven er en såkalt minimumslov. Det betyr at noen arbeidstakere har enda bedre avtaler enn det loven sier, men ingen har dårligere.</p></aside>
         <p>Arbeidslivet i Norge blir styrt av mange lover og avtaler, for eksempel arbeidsmiljøloven og ferieloven.</p><p>Politikerne på Stortinget vedtar lovene, mens arbeidsgivere og arbeidstakere blir enige om avtaler gjennom fagforeningene sine.</p><p>Lovene gjelder for alle arbeidsgivere og arbeidstakere, mens avtalene gjelder for bestemte yrkesgrupper.</p><p>Eksempler på lovbestemte rettigheter:</p>
         <ul>
         <li>Alle arbeidstakere i Norge har rett til en arbeidskontrakt. Kontrakten skal blant annet inneholde avtalt lønn og arbeidstid.</li>
             <li>En normal arbeidsuke er 37,5 timer.</li>
             <li>Arbeidstakere i Norge har rett til minimum 25 virkedager med ferie.</li>
             <li>Arbeidstakere i Norge har rett til å være borte fra jobben med full lønn et visst antall dager hvis de selv eller barna er syke.</li>
             <li>Arbeidstakere som får barn, har rett til permisjon med lønn.</li>
         </ul>
             
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="6cap5">Organisasjoner og medbestemmelse</h3><aside><p>LO er den største arbeidstakerorganisasjonen.</p><p>NHO er den største arbeidsgiverorganisasjonen. </p></aside>
         
         <ul>
         <li>Både arbeidstakere og arbeidsgivere har egne organisasjoner. Den største organisasjonen for arbeidstakere heter LO, og den største organisasjonen for arbeidsgivere heter NHO. Organisasjonenes oppgaver er blant annet å forhandle om lønn og arbeidstid.</li>
             <li>Når arbeidsgivere og arbeidstakere blir enige om slike ting, blir det laget en avtale. Disse avtalene gjelder vanligvis i to år og kalles tariffavtaler. Både arbeidstakere og arbeidsgivere har plikt til å følge avtalene.</li>
             <li>Arbeidstakernes interesseorganisasjoner kaller vi fagforeninger, og i Norge er mange arbeidstakere medlem av en slik forening.</li>
             <li>Medlemmene betaler en sum for å være med i fagforeningen.</li>
         </ul>
         <p><b>Medvirkning i arbeidslivet</b><br></p>
         <p>For å skape et godt miljø på arbeidsplassen må arbeidsgiveren og arbeidstakerne samarbeide om de ulike avtalene. I norsk arbeidsliv er det derfor tilrettelagt for medbestemmelse og bedriftsdemokrati på flere måter. Den enkelte arbeidstakeren skal bli hørt og få være med å tilrettelegge sin egen arbeidssituasjon. Gjennom fagforeningen deltar de ansatte i drøftinger og får informasjon om virksomheten.</p>
         <p>Større bedrifter er pålagt å sørge for helse-, miljø- og sikkerhet (HMS) på arbeidsplassen. Dette arbeidet skal organiseres og følges opp av både en representant for de ansatte og en representant for ledelsen.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="6cap6">Hele folket i arbeid!</h3>
         <p>Det er et mål at flest mulig er i arbeid. I Norge er arbeidsledigheten relativt lav. Du kan lese mer om arbeidsledigheten på nettsidene til Statistisk sentralbyrå:</p><p><a href="https://www.ssb.no/arbeid-og-lonn?de=Arbeidsledighet" target="_blank">Se SSBs nettside om Arbeidsledighet.</a></p>
         <p>Den norske staten bruker store ressurser hvert år på tiltak for å skape eller opprettholde arbeidsplasser. Her er noen eksempler på slike tiltak:</p>
         <ul>
         <li>Staten kan gi økonomisk støtte til bedrifter som har det vanskelig i en periode, slik at bedriften ikke må legge ned eller nedbemanne.</li>
             <li>Myndighetene kan påvirke inntektene til folk gjennom lønnsforhandlinger og rentepolitikk.</li>
             <li>Staten kan senke bedriftenes avgifter og skatter.</li>
             <li>Det offentlige kan påvirke sysselsettingen i offentlig sektor. I dag jobber ca. 750 000 mennesker i denne sektoren.</li>
             <li>Det er mulig å redusere arbeidstida eller senke pensjonsalderen.</li>
         </ul>
         <p><b>Nav</b><br></p><p>Det offentlige bruker mye penger gjennom Nav på forskjellige arbeidsmarkedskurs. Disse kursene skal være med på å kvalifisere deltakerne til å komme i arbeid. I tillegg får deltakerne dagpenger eller individstøtte når de går på slike kurs. Nav kan gi lønnstilskudd. Det betyr at de spleiser på lønnsutgiftene med en arbeidsgiver i en periode hvis det kan gjøre at en arbeidssøker blir ansatt fast eller midlertidig. </p><p>Nav samarbeider med mange arbeidsgivere om en avtale om inkluderende arbeidsliv (IA-avtalen). Tanken bak denne avtalen er blant annet at</p>
         <ul>
         <li>det offentlige og arbeidsgiveren skal gjøre det lettere for langtidssykemeldte å komme tilbake i arbeid</li>
             <li>det offentlige og arbeidsgiveren skal legge til rette slik at funksjonshemmede lettere skal kunne være i arbeid</li>
             <li>eldre arbeidstakere skal kunne være i arbeid lenger</li>
         </ul>
         <p>Alle nyankomne flyktninger i Norge får tilbud om introduksjonsprogram fra kommunen de bor i. De som deltar i introduksjonsprogrammet, får gratis opplæring i norsk og samfunnskunnskap. Mange er i språkpraksis eller arbeidspraksis i forskjellige bedrifter i løpet av programmet. Hensikten med introduksjonsprogrammet er at deltakeren skal kvalifisere seg til å komme i arbeid eller til å ta videre utdanning. Introduksjonsprogrammet varer vanligvis i to år på full tid, og deltakerne får introduksjonsstønad for å delta. </p><p>Personer som har vært uten arbeid i lang tid, og som er avhengige av økonomisk sosialstøtte, kan få tilbud om å delta i et kvalifiseringsprogram gjennom Nav. Kvalifiseringsprogrammet skal gi hver deltaker tilpasset opplæring og arbeidstrening slik at han eller hun lettere skal kunne komme i arbeid. Kvalifiseringsprogrammet varer vanligvis i inntil ett år på full tid, og deltakerne får kvalifiseringsstøtte for å delta. </p><p>Bedrifter kan få økonomisk hjelp til å sette i gang kurs for ansatte som trenger mer opplæring i lesing, skriving, regning, muntlig, ikt og norsk eller samisk. På denne måten kan ansatte bli kvalifisert til både å holde på den jobben de har, og å søke andre jobber.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="6cap7">Velferdssamfunnet skaper arbeidsplasser</h3><aside><p>Ca. 30 % av de yrkesaktive i Norge i dag jobber i det offentlige.</p></aside>
         <p>Mange forskjellige yrkesgrupper må til for at det norske velferdssamfunnet skal kunne fungere.</p>
         <p>Her er noen eksempler:</p>
         <ul>
         <li>lærere, kontorpersonell, rengjøringspersonell og andre ansatte i skolen</li>
             <li>leger, sykepleiere, helsefagarbeidere, kontorpersonell, rengjøringspersonell og andre ansatte på sykehus og sykehjem</li>
             <li>saksbehandlere, kontorpersonell og andre ansatte i NAV</li>
         </ul>
         <p>De fleste som jobber med utdannings- og helsetilbud i Norge, er offentlig ansatt. Det betyr at de jobber i staten, fylkeskommunen eller kommunen. Det offentlige kjøper også noen ganger forskjellige tjenester fra private firmaer. Et eksempel på dette er fastlegeordningen, der kommunen og staten betaler tilskudd til private leger.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="6cap8">Jobbsøking</h3>
         <p>Selv om arbeidsledigheten i Norge er lav, kan det være stor konkurranse om ledige jobber. Den som vil ha en jobb, må selv være aktiv. Det er viktig å bruke kontakter og nettverk, og vise at du er interessert i å jobbe. Mange ledige jobber blir annonsert på nett eller i avisen.</p><p>Når man har funnet en jobb man har lyst på, må man skrive en søknad og levere en cv. En cv skal fortelle hvem du er, hva slags utdanning du har og hva du har gjort. Det er viktig å bruke tid på å lage en god søknad slik at du kanskje blir bedt om å komme på et intervju hos arbeidsgiveren. </p><p>Før man skal på intervju, bør man forberede seg godt. Man må skaffe seg informasjon om bedriften. Kanskje man kan lese om bedriften på Internett, eller kanskje man kan spørre noen som kjenner bedriften?</p><p>Tenk også gjennom hva man vil svare på ulike spørsmål. Hva vil arbeidsgiveren spørre om? Hva vil man svare?</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="6cap9">Lønn og skatt</h3><aside><p><b>Skattekort</b></p><p>Alle som jobber, må ha skattekort. Skattekort bestiller du på Skatteetaten net sin side.</p><p><b>Lønnsslipp</b></p><p>Alle som får utbetalt lønn, skal få en lønnsslipp. Lønnsslippen er en kvittering på betalt skatt.</p><p>Bruttolønn er lønnen du får før skatt.</p><p>Nettolønn er lønnen du får utbetalt etter at skatt, pensjonsinnbetaling og annet er trukket fra.</p></aside>
         <p>I Norge er det vanlig å snakke om årslønn. Gjennomsnittlig brutto årslønn for heltidsansatte ligger rundt 500 000 kroner i året. Kvinner tjener i gjennomsnitt rundt 85 prosent av det menn tjener.<a href="https://www.ssb.no/arbeid-og-lonn/statistikker/lonnansatt" target="_blank">Se SSBs nettside: Lønn, alle ansatte.</a></p><p>Det er vanlig å få utbetalt lønn på en fast dato én gang i måneden. Nettolønnen blir satt rett inn på arbeidstakerens bankkonto. Arbeidstakeren får også en lønnsslipp som viser hvor mye han eller hun har tjent, og hvor mye han eller hun er trukket i skatt av arbeidsgiver. </p><p>Det er arbeidsgiverens plikt å trekke skatt fra arbeidstakerens bruttolønn før lønnen blir utbetalt. Arbeidsgiveren overfører skattepengene til det offentlige. </p><p>Den norske samfunnsmodellen er helt avhengig av at innbyggerne betaler forskjellige skatter og avgifter. Skatter og avgifter finansierer blant annet velferdsgodene våre. Alle arbeidstakere i Norge betaler skatt til kommunen de bor i og til staten. Arbeidsgivere betaler også skatt til kommune og stat. </p><p>Hvor mye skatt hver enkelt arbeidstaker betaler, varierer. Generelt kan vi si at jo høyere inntekt personen har, jo høyere prosentandel betaler han eller hun i skatt. Men utgifter som for eksempel hvor mye renteutgifter vi har på lån, hvor mye vi betaler til barnepass, og hvor høye reiseutgifter vi har til jobben, er også med på å bestemme hvor mye skatt vi skal betale. I gjennomsnitt betaler en arbeidstaker ca. 25 prosent av bruttolønnen sin i skatt.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="6cap10">Svart arbeid</h3><aside><p><b>Svart arbeid er ulovlig</b></p><p>Å arbeide svart betyr å jobbe uten kontrakt og uten å betale skatt. Arbeidsgiveren betaler heller ikke arbeidsgiveravgift eller trygdeavgift for arbeidstakeren.</p></aside>
         <p>Svart arbeid er ulovlig og regnes som økonomisk kriminalitet. Både arbeidsgivere og arbeidstakere kan bli straffet for svart arbeid.</p><p>Svart arbeid er umoralsk. En arbeidstaker som ikke betaler skatt, bidrar ikke til fellesskapet. På denne måten er det å arbeide svart nesten det samme som å stjele fra de andre i samfunnet.</p><p>Hvert år mister staten mange millioner kroner i skatteinntekter, arbeidsgiveravgifter og trygdeavgifter på grunn av svart arbeid. Dette er penger som skulle ha vært med på å betale for velferdssamfunnet.</p><p>I tillegg til å være ulovlig og umoralsk kan svart arbeid få store økonomiske og andre konsekvenser for arbeidstakeren:</p>
         <ul>
         <li>ingen lønn under sykdom</li>
             <li>ingen feriepenger</li>
             <li>ingen pensjonspoeng</li>
             <li>ikke rett til dagpenger ved arbeidsledighet</li>
             <li>ingen arbeidsulykkesforsikring</li>
             <li>ikke mulighet til å låne penger i banken</li>
             <li>ingen arbeidsavtale – ingen sluttattest – ingen dokumentert arbeidserfaring – vanskelig å få nytt arbeid</li>
                       </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h2 id="7cap1">Demokrati og velferdssamfunn</h2>
         <h3 id="7cap2">Rettigheter og friheter i demokratiet</h3><aside><p>Stemmerett</p>
             <ul>
             <li>Stemmerettsalderen i Norge er 18 år.</li>
                 <li>For å stemme ved stortingsvalg må du være norsk statsborger.</li>
                 <li>For å stemme ved fylkestings- og kommunestyrevalg må du ha bodd i Norge de siste tre årene før valget.</li>
                 <li>I Norge har vi hatt allmenn stemmerett siden kvinner fikk stemmerett i 1913.</li>
             </ul><p><b>Rasismeparagrafen (§185 i straffeloven)</b></p><p>«Med diskriminerende eller hatefull ytring menes det å true eller forhåne noen, eller fremme hat, forfølgelse eller ringeakt overfor noen på grunn av deres</p><ol>
             <li>hudfarge eller nasjonale eller etniske opprinnelse</li>
             <li> religion eller livssyn</li>
             <li>homofile orientering</li>
             <li>nedsatte funksjonsevne</li>
             </ol>
             <p>Rasismeparagrafen er omdiskutert. En del mennesker ønsker å fjerne den, fordi de synes den strider mot ytringsfriheten. Det er få som har blitt dømt etter denne paragrafen.</p><p>22. juli 2011 er en merkedag i moderne norsk historie. Den dagen ble Norge utsatt for en terroraksjon. Åtte mennesker ble drept da en bombe eksploderte i regjeringskvartalet i Oslo, og på Utøya ble 69 mennesker skutt og drept på en politisk sommerleir for ungdom. I tillegg ble mange mennesker skadet. Det var den samme gjerningsmannen som sto bak begge hendelsene.</p></aside>
         <p>Norge er et demokrati. Ordet demokrati er opprinnelig gresk og betyr folkestyre. Folket styrer politikken i Norge gjennom å velge politiske partier og representanter til Stortinget, fylkesting og kommunestyrer. På denne måten er det flertallet som bestemmer. Men et viktig prinsipp er også at flertallet skal ta hensyn til mindretallets meninger når de utformer politikken.</p><p><b>Menneskerettigheter</b><br></p>
         <p>Menneskerettighetene gjelder for alle og er rettigheter vi har fordi vi er mennesker – ikke fordi vi bor bestemte steder i verden, eller tilhører en bestemt religion eller en spesiell folkegruppe. Derfor sier vi at menneskerettighetene er universelle. Menneskerettighetene sier først og fremst noe om forholdet mellom individ og stat.</p><p>I 1948 ble FNs verdenserklæring om menneskerettigheter vedtatt. Menneskerettighetserklæringen gjelder for alle mennesker og slår blant annet fast at:</p>
         <ul>
         <li>alle mennesker er født frie med samme menneskeverd og menneskerettigheter</li>
             <li>alle mennesker har de samme menneskerettighetene uavhengig av kjønn, religion, rase, politisk syn, nasjonalitet, osv.</li>
             <li>alle mennesker har rett til frihet og personlig sikkerhet </li>
             <li>tortur i alle former er forbudt</li>
             <li>alle mennesker skal ha rettssikkerhet</li>
             <li>alle mennesker har rett til å påvirke den politiske situasjonen i landet sitt gjennom å stemme ved frie, hemmelige valg</li>
         </ul>
         <p>I Norge er store deler av FNs menneskerettighetserklæring innarbeidet i lovene.</p><p><b>Likestilling</b><br></p>
         <p>Tradisjonelt har begrepet likestilling handlet om at kvinner og menn skal ha like rettigheter og like muligheter. I dag har begrepet en utvidet betydning: Alle mennesker – uavhengig av alder, etnisitet, funksjonsevne, kjønn, religion og seksuell orientering – skal ha like rettigheter og muligheter.</p><p>Likestilling handler blant annet om å ha lik mulighet til innflytelse og påvirkning, at ansvar og byrder skal være rettferdig fordelt, og at man skal føle seg trygg på at man ikke blir utsatt for overgrep.</p><p><b>Ytringsfrihet</b><br></p><p>Ytringsfrihet betyr at man fritt kan si sin mening om blant annet politikk og religion, at man fritt kan diskutere med andre, og at man fritt kan skrive om meningene sine uten å bli straffet for dette.</p><p>Det går likevel en grense mellom friheten til å si og skrive det man vil, og det å snakke stygt om andre mennesker. Derfor har vi en del lover som setter grenser for ytringsfriheten. Det er for eksempel ikke lov å komme med rasistiske og andre hatefulle ytringer, verken muntlig eller skriftlig.</p><p>Ytringsfriheten gjelder både for privatpersoner og for radio, tv og aviser.</p><p><b>Rettssikkerhet</b><br></p>
         <p>I Norge har innbyggerne god rettssikkerhet. Dette betyr blant annet følgende:</p>
         <ul>
         <li>Ingen kan dømmes til fengsel uten at det har vært en rettssak først. En rettssak vil si at uavhengige dommere bestemmer om den tiltalte personen er skyldig eller ikke, og at en uavhengig dommer bestemmer hva slags straff som er aktuell hvis den tiltalte blir funnet skyldig. Likevel kan personer settes i varetektsfengsel før rettssaken mens politiet jobber med å oppklare en kriminalsak.</li>
             <li>Alle tiltalte har rett til et forsvar.</li>
             <li>Domstolene er uavhengige. Det betyr at de ikke skal la seg påvirke av politikere, medier eller andre i sitt arbeid med konkrete saker. Verken Stortinget, regjeringen eller andre myndigheter kan gripe inn i domstolenes avgjørelser.</li>
             <li>Ingen lover har tilbakevirkende kraft. Dette betyr at det er loven som var gyldig på det tidspunktet noen gjorde noe, som skal brukes når skyldspørsmålet avgjøres eller straffen bestemmes.</li>
         </ul>
         <p><b>Organisasjonsfrihet</b></p><p>Organisasjonsfrihet betyr flere ting. Dette er noen av de viktigste:</p>
         <ul>
         <li>Man har rett til å være medlem av politiske partier eller interesseorganisasjoner uten å risikere å bli forfulgt eller straffet.</li>
             <li>Man har rett til å være medlem av arbeidstakerorganisasjoner uten å risikere å bli forfulgt eller straffet. I visse situasjoner har man også rett til å streike.</li>
             <li>Man har rett til å uttrykke sine meninger gjennom lovlige demonstrasjoner.</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap3">Staten, fylkeskommunene og kommunene</h3><aside><p>Dette er noen av statens ansvarsområder:</p><ul>
             <li>utenrikspolitikk</li>
             <li>sykehus</li>
             <li>lover</li>
             <li>læreplaner for skolen</li>
             </ul><p>Dette er noen av fylkeskommunens ansvarsområder:</p><ul>
             <li>videregående opplæring</li>
             <li>fylkesveier</li>
             </ul><p>Dette er noen av kommunenes ansvarsområder:</p><ul>
             <li>grunnskolen</li>
             <li>barnehager</li>
             <li>eldreomsorg</li>
             <li>renovasjon, vann og avløp</li>
             <li>kommunale veier</li>
             </ul></aside>
         <p>I Norge er det 11 fylker og 356 kommuner (Oslo er både en kommune og et fylke).</p><p>Fylker og kommuner er både geografiske områder og politisk styrte enheter. Både fylkeskommunene og kommunene har selvbestemmelsesrett i en del saker, selv om også staten bestemmer mye. Staten setter også rammer for fylkeskommunene og kommunene. Staten bestemmer over hele landet, mens fylkeskommunen og kommunene bare bestemmer lokalt.</p><p><b>Politisk og administrativ styring</b></p><p>Staten, fylkeskommunene og kommunene blir styrt av folkevalgte politikere. Det betyr at politikerne diskuterer ulike saker og bestemmer hvilken politikk som skal gjelde på forskjellige områder. Men det er byråkratene – de ansatte i staten, fylkeskommunene og kommunene – som setter politikken ut i livet.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap4">Storting og regjering</h3><aside><p>Maktfordelingsprinsippet deler makten mellom tre uavhengige myndigheter:</p><ul>
             <li>En lovgivende myndighet – Stortinget, som vedtar lover.</li>
             <li>En utøvende myndighet – regjeringen, som foreslår lover og sørger for at de blir iverksatt og gjennomført.</li>
             <li>En dømmende myndighet – domstolene, som dømmer i konkrete saker.</li>
             </ul></aside>
         <p>Norges nasjonalforsamling heter Stortinget. På Stortinget sitter det 169 representanter som velges av folket for fire år om gangen. De representerer ulike politiske partier. Stortinget er den øverste statsmakten i Norge. </p><p>Dette er de viktigste oppgavene til Stortinget:</p>
         <ul>
         <li>vedta nye lover og forandre gamle lover</li>
             <li>vedta statsbudsjettet</li>
             <li>kontrollere regjeringen og statsforvaltningen</li>
             <li>drøfte politiske spørsmål og store prosjekter</li>
         </ul>
         <p>Politiske debatter i Stortinget er åpne for publikum. Alle som vil, kan være til stede og høre på at politikerne diskuterer. Publikum har likevel ikke rett til å snakke eller uttale seg om saker i Stortinget. Man kan stille spørsmål til stortingsrepresentantene gjennom e-post eller vanlig brev. E-postadresser til alle representantene og mer informasjon finner du på <a href="http://www.stortinget.no" target="_blank">stortinget.no</a></p>
         <p><b>Regjeringen</b></p><p>Etter et stortingsvalg danner et eller flere partier en ny regjering. Regjeringen består av statsrådene (den politiske lederen for hvert departement) og statsministeren. En av regjeringens oppgaver er å foreslå nye lover og endringer i lovene, men det er Stortinget som vedtar lovene og lovendringene. </p><p>Regjeringen skal sørge for at de sakene som blir vedtatt i Stortinget, blir gjennomført i praksis. Regjeringen lager også forslag til statsbudsjett hvert år. Hver fredag har regjeringen møte med kongen. Da informerer statsrådene kongen om forskjellige politiske saker. Disse møtene kalles statsråd. Kongen har liten politisk makt, men disse møtene er likevel viktige. </p><p>Når flere partier samarbeider om å danne regjering, kalles det en koalisjonsregjering. Hvis partiet eller partiene i regjeringen til sammen har flertall i Stortinget, kaller vi det en flertallsregjering. Motsatt kaller vi det en mindretallsregjering hvis det partiet eller de partiene som danner regjering, har under halvparten av representantene på Stortinget. De siste årene har alle regjeringer i Norge vært koalisjonsregjeringer.</p>
         <p><b>Maktfordelingsprinsippet:</b></p><img class="alignnone size-full wp-image-2149" title="Stortinget, regjeringen og domstolene deler makten mellom seg" src="http://www.samfunnskunnskap.no/wp-content/uploads/2012/01/Tredeling-av-makten.png" alt="" width="370" height="300">
         <p>Maktfordelingsprinsippet betyr at Stortinget, Regjeringen og domstolene har delt makten mellom seg.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap5">Valg og politiske partier</h3><aside><ul>
             <li>Stemmerettsalderen i Norge er 18 år.</li>
             <li>For å stemme ved stortingsvalg må du være norsk statsborger.</li>
             <li>For å stemme ved fylkestings- og kommunestyrevalg må du ha bodd i Norge de siste tre årene før valget.</li>
             </ul></aside>
         <p><b>Valg</b></p><p>Annethvert år er det politiske valg i Norge. Det veksler mellom stortingsvalg og lokalvalg (fylkestings- og kommunevalg). Det er altså Stortingsvalg hvert fjerde år, og det samme gjelder fylkestingene og kommunestyrene. </p><p>De politiske partiene vedtar et program på landsmøtene sine. I programmet skriver de om hvilke saker de ønsker å jobbe med de neste fire årene, det vil si i den valgperioden som kommer.</p><p>Det er hemmelige valg i Norge. Det betyr at ingen får vite hvem du stemmer på og du trenger heller ikke å fortelle det til noen. Du bestemmer selv hvilket parti du vil gi stemmen din til, og det er ikke uvanlig at familiemedlemmer stemmer ulikt.</p><p><b>Politiske partier</b></p><p>Det fins mange ulike politiske partier i Norge, og når det er valg, er det mange alternativer å velge mellom. Det er rundt 20 forskjellige partier i Norge.</p><p><b>Formell og uformell makt</b></p><p>Stortingspolitikerne vedtar lover, lovendringer og budsjetter. På denne måten har de formell makt til å påvirke hvilken politikk som føres nasjonalt og lokalt. I tillegg er det mange aktører som har det vi kaller uformell makt. Det vil si at de påvirker politikken på ulike måter.</p><p><b>Media</b></p><p>Mediene (radio, tv, nettet, aviser, osv.) i Norge er frie. Det betyr at de kan publisere den informasjonen de selv ønsker, uavhengig av hvilket politisk parti som sitter med makten. Men også mediene må holde seg innenfor ytringsfrihetens rammer. Media har stor påvirkningskraft. Vi sier at media setter dagsorden og fungerer som vakthund når noe er galt. På den måten påvirker de både vanlige seere/lesere/lyttere og politikere.</p><p><b>Interesseorganisasjoner</b></p><p>Det er organisasjonsfrihet i Norge. Dette betyr blant annet at innbyggerne fritt kan danne og melde seg inn i ulike interesseorganisasjoner.</p><p>Eksempler på slike organisasjoner er:</p>
         <ul>
         <li>organisasjoner for mennesker med ulike funksjonshemminger og sykdommer</li>
             <li>organisasjoner for kvinners rettigheter</li>
             <li>organisasjoner for barns rettigheter</li>
             <li>organisasjoner for miljø- og naturvern</li>
             <li>organisasjoner som kjemper for ulike saker i kommunene</li>
         </ul>
         <p>Akkurat som media kan slike organisasjoner ha stor påvirkningskraft. De påvirker både vanlige seere/lesere/lyttere og politikere. Når personer eller organisasjoner forsøker å påvirke politikere og deres beslutninger på uformelle måter, kaller vi det lobbyisme.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap6">Det norske monarkiet</h3><aside><p>Siden unionsoppløsningen med Sverige i 1905 har Norge hatt tre konger:</p><ul>
             <li>Haakon 7. (konge 1905–1957)</li>
             <li>Olav 5. (konge 1957–1991)</li>
             <li>Harald 5. (konge 1991–d.d.)</li>
             </ul></aside>
         <p>Norge er et monarki. Statsoverhodet i et monarki er en konge eller en dronning. I Norge har kongen liten politisk makt, men han har en formell rolle ved at han holder statsråd for regjeringen hver uke og signerer også alle regjeringens offisielle beslutninger og lover vedtatt av Stortinget. </p><p>Monarken (kongen/dronningen) blir ikke valgt av folket ved politiske valg. Tittelen går i arv fra forelder til barn. Kongen i dagens Norge heter Harald 5. Han er gift med dronning Sonja. De har to barn: prinsesse Märtha Louise (født 1971) og kronprins Haakon Magnus (født 1973). Kronprins Haakon Magnus vil arve kongetittelen etter sin far. Hans datter prinsesse Ingrid Alexandra (født 2004) er neste i arverekken til den norske tronen.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap7">Norges deltakelse i internasjonale organisasjoner</h3>
         <p>Norge er medlem av flere internasjonale organisasjoner som har innflytelse på norsk politikk, blant annet FN, NATO og EØS.</p><p><b>FN</b> er en internasjonal organisasjon som ble etablert 24. oktober 1945. FN jobber for internasjonal fred og sikkerhet og er et forum for dialog mellom ulike land i verden. I dag har FN 193 medlemsland. </p>FN arbeider også med internasjonal rett, økonomisk utvikling og menneskerettigheter. FN har en viktig rolle som fredsskapende organisasjon. Medlemslandene finansierer FN gjennom økonomiske bidrag. FN har ingen reell juridisk makt. Vedtak som blir fattet i FN, er derfor ikke juridisk bindende for medlemslandene.<p></p><p><b>NATO</b></p>North Atlantic Treaty Organization (NATO) er en forsvarsallianse med 29 medlemsland i Europa og Nord-Amerika. NATO ble dannet i 1949. Medlemslandene har forpliktet seg gjensidig overfor hverandre til å stå sammen og kjempe dersom ett eller flere av landene blir invadert av ett eller flere andre land.<p></p><p><b>EØS</b></p><p>Norge er ikke medlem av EU, men vi er likevel med i et forpliktende europeisk samarbeid. Dette samarbeidet kalles EØS (Det europeiske økonomiske samarbeidsområde). EØS-avtalen regulerer samhandel og andre økonomiske forhold mellom EØS-landene. Vi følger blant annet EUs regler når det gjelder fri utveksling av varer, tjenester, arbeidskraft og kapital.</p><p>I Norge har det vært folkeavstemning om norsk medlemskap i EU (Den europeiske union) to ganger (1972 og 1994). Begge gangene stemte flertallet i befolkningen mot at Norge skulle gå inn i EU.</p><p><b>Schengenavtalen</b></p><p>Schengenavtalen er en avtale som erstatter grensekontrollene mellom avtalelandene med eksterne grensekontroller. Dette innebærer at man ser på Schengenlandene som ett stort område der man må vise pass eller ha gyldig visum ved yttergrensene for å komme inn. Når man først er inne i Schengenområdet, kan man reise fritt rundt i de ulike landene uten å møte en vanlig passkontroll. (Dette kan endres ved særskilte tilfeller, så anbefalingen fra norsk politi er å alltid ha med seg pass på reise til utlandet.) Avtalen ble signert i 1985 i Schengen i Luxembourg. I dag omfatter avtalen 26 europeiske land. </p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap8">Velferdssamfunnet</h3><aside><ul>
             <li>Et velferdssamfunn er et samfunn med høy og ganske jevnt fordelt velferd.</li>
             <li>Velferd koster penger. Alle som bor i Norge, er med å betale for velferden gjennom skatter og avgifter.</li>
             </ul></aside>
         <p>Et velferdssamfunn er et samfunn der viktige sider ved folks levestandard, utdanning og helse sikres ved hjelp av offentlige fellesskapsløsninger. I et velferdssamfunn fordeler det offentlige ressursene slik at alle innbyggerne får tilgang til grunnleggende goder som bolig, mat, medisinsk hjelp og skolegang.</p><p>Det norske velferdssamfunnet kalles en velferdsstat fordi det offentlige, stat og kommune, har hovedansvaret for velferden.</p><p>Velferdssamfunnet blir hovedsakelig finansiert ved at innbyggerne betaler skatter og avgifter. I tillegg bruker staten blant annet eksportinntekter fra for eksempel olje og gass til å finansiere velferdsgoder.</p><p>Selv om det offentlige har hovedansvaret for velferdsgodene, gjør også frivillige organisasjoner og privatpersoner en stor og viktig innsats.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap9">Velferdssamfunnets hovedoppgaver</h3><aside><p>Velferdsstatens hovedoppgaver er:</p><ul>
             <li>innbyggernes helse</li>
             <li>innbyggernes utdanning</li>
             <li>omsorg for barn</li>
             <li>omsorg for eldre og andre som trenger omsorg</li>
             <li>økonomisk sikring av den enkelte innbygger</li>
             </ul></aside>
         <p>Det norske velferdssamfunnet er kjennetegnet av en høy grad av offentlig ansvar. Staten, fylkeskommunene og kommunene finansierer store deler av velferdsgodene, og de kontrollerer også at innbyggerne følger reglene i systemet. Målet er at alle innbyggerne skal kunne få likeverdig behandling, og at velferdsgodene blir fordelt på en rettferdig måte.</p><p>I mange samfunn er det familien som har hovedansvaret for å hjelpe familiemedlemmer som trenger det. I Norge er det også naturlig og vanlig å stille opp for familie og venner som trenger omsorg og hjelp, men i dag har det offentlige overtatt mye av dette ansvaret.</p><p>Et velferdssamfunn sikrer innbyggerne mange goder. Men det er viktig å være klar over at innbyggerne i velferdssamfunnet også har plikter. En viktig forutsetning for at velferdssamfunnet skal fungere, er tillit. Å ha tillit til noen betyr at vi kan stole på dem.</p><p>Vi skal kunne stole på at ordningene i velferdssamfunnet fungerer når vi trenger dem. Staten og kommunene skal på sin side kunne stole på at innbyggerne gir riktig informasjon, og at de ikke misbruker velferdsgodene.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap10">Velferdsgoder</h3><aside><p>Som velferdssamfunnet tilbyr innbyggerne, kaller vi velferdsgoder.</p><ul>
             <li>Noen velferdsgoder bruker vi i lange perioder av livet.</li>
             <li>Noen velferdsgoder bruker vi bare av og til.</li>
             <li>Noen velferdsgoder bruker vi kanskje aldri.</li>
             </ul></aside>
         
         <p>Velferdsgodene i Norge er universelle. Det betyr at alle har rett til å nyte godt av dem.</p><p>Selv om alle har rett til å benytte seg av velferdsgodene, er det ikke meningen at alle skal benytte seg av alle velferdsgodene.</p><p>Noen av velferdsgodene nyter de fleste av oss godt av i lange perioder av livet. Noen av velferdsgodene er blant annet utdanning og pensjon som alle er finansiert av velferdsstaten. Alle barn og unge i Norge i dag har for eksempel rett og plikt til ti års opplæring på grunnskolens nivå, og de fleste tar også videregående utdanning. Mange av oss vil også være så heldige at vi blir gamle nok til å bli alderspensjonister.</p><p>Noen velferdsgoder benytter vi oss kanskje bare av én eller flere ganger i livet. I Norge er det gratis å ligge på sykehus og få behandling der, mens vi betaler en egenandel når vi går til legen.</p><p>Andre velferdsgoder er ment å hjelpe oss i vanskelige perioder i livet, for eksempel i forbindelse med arbeidsledighet eller ved sykefravær fra jobben. Den økonomiske hjelpen vi kan få i slike situasjoner, er ment som en midlertidig hjelp til livet vårt blir lettere igjen.</p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap11">NAV</h3><aside><p>Noen av hovedmålene til NAV er</p><ul>
             <li>å få flere i arbeid og aktivitet, færre på støtteordninger</li>
             <li>å bidra til et velfungerende arbeidsmarked</li>
             <li>å gi god service som er tilpasset brukernes forutsetninger og behov</li>
             </ul></aside>
         <p>Alle kommuner i Norge har et NAV-kontor. På NAV-kontoret kan vi få hjelp hvis vi trenger å kvalifisere oss til å komme i arbeid, eller hvis vi trenger økonomisk hjelp i sykdomsperioder eller andre vanskelige perioder i livet. </p><p>I tillegg har NAV ansvaret for alle trygdeordninger i Norge. NAV har også ansvaret for sosialhjelp. NAV har ikke ansvaret for at vi får eller har arbeid, selv om det er et mål å få flere i arbeid.</p><p class="back"><a class="top" href="#top">Tilbake til meny</a>
             </p>
         </div>
         <div class="divas">
         <h3 id="7cap12">Vilje til å betale</h3><aside><p><b>En velferdsmodell</b></p><p>som den vi har i Norge, er dyr og krever solidaritet og vilje fra befolkningen til å bidra økonomisk gjennom blant annet å betale skatter og avgifter.</p></aside>
         <p>Hvorfor er de fleste innbyggerne i Norge villige til å være med på å finansiere velferdsstaten? Det fins flere forklaringer på dette, blant annet:</p>
         <ul>
         <li>Ingen vet når de kan bli syke og trenge hjelp fra det offentlige helsevesenet. Velferdsstaten kan ses på som en forsikring, og det er trygt for folk å vite at de vil få hjelp hvis de trenger det.</li>
             <li>Det har gradvis blitt iverksatt mange lover og tiltak som har gitt innbyggerne goder og rettigheter som det er viktig for innbyggerne å beholde.</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap13">Økonomi</h3><aside><p>Skatter og avgifter</p><ul>
             <li>Det norske velferdssamfunnet er hovedsakelig finansiert gjennom skatter og avgifter.</li>
             <li>Inntektene fra skatter og avgifter er helt nødvendige for at det skal være nok penger til velferdsgodene og for at velferdssamfunnet skal fungere.</li>
             </ul></aside>
         <p>Alle arbeidstakere som tjener mer enn minstefradraget per år, betaler skatt. Mesteparten av skatten går til den kommunen arbeidstakeren bor i, og noe går til fylkeskommunen og til staten. Alderspensjonister og de som mottar dagpenger og andre trygder, betaler også skatt. Bedrifter betaler skatt til staten.</p><p>Vi betaler også en avgift til staten på alle varer og de fleste tjenester vi kjøper. Denne avgiften heter merverdiavgift (mva. eller moms). Den vanlige satsen for moms er 25 prosent, mens den er 15 prosent på matvarer. Det betyr at en andel av det du betaler for en vare, er en skatt som går til staten. Momsen er en viktig inntektskilde for staten. Mer enn 20 prosent av det offentliges totale skatteinntekter kommer fra momsen.</p><p>En forutsetning for at det norske velferdssamfunnet skal kunne fungere, er at flest mulig av innbyggerne er i arbeid og derfor kan bidra til systemet gjennom å betale skatt. Inntektene til staten må være større enn utgiftene.</p><p>Staten har ansvaret for en del av velferdsgodene i det norske samfunnet, for eksempel drift av sykehus. Men det er kommunene som har ansvaret for størstedelen av velferdsgodene.</p>
         <p><img class="alignnone size-medium wp-image-2257" title="Statens inntekter 974 milliarder" src="http://www.samfunnskunnskap.no/wp-content/uploads/2012/01/Statens-inntekter-974-milliarder-590x345.png" alt="Statens inntekter 974 milliarder" srcset="http://samfunnskunnskap.no/wp-content/uploads/2012/01/Statens-inntekter-974-milliarder-590x345.png 590w, http://samfunnskunnskap.no/wp-content/uploads/2012/01/Statens-inntekter-974-milliarder-833x488.png 833w, http://samfunnskunnskap.no/wp-content/uploads/2012/01/Statens-inntekter-974-milliarder.png 906w" sizes="(max-width: 590px) 100vw, 590px" width="590" height="345"></p>
         <p><img class="alignnone size-medium wp-image-2259" title="Kommunenes inntekter: 343 milliarder kroner" src="http://www.samfunnskunnskap.no/wp-content/uploads/2012/01/Kommunenes-inntekter-343-milliarder-kroner-590x345.png" alt="Kommunenes inntekter: 343 milliarder kroner" srcset="http://samfunnskunnskap.no/wp-content/uploads/2012/01/Kommunenes-inntekter-343-milliarder-kroner-590x345.png 590w, http://samfunnskunnskap.no/wp-content/uploads/2012/01/Kommunenes-inntekter-343-milliarder-kroner-833x488.png 833w, http://samfunnskunnskap.no/wp-content/uploads/2012/01/Kommunenes-inntekter-343-milliarder-kroner.png 906w" sizes="(max-width: 590px) 100vw, 590px" width="590" height="345"></p>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3>Rettigheter og plikter i velferdssamfunnet</h3><aside><p>Frihet og ansvar</p><ul>
             <li>Alle som bor i den norske velferdsstaten, har både frihet og ansvar, rettigheter og plikter.</li>
             <li>Vi har frihet til å velge hvordan vi vil leve livet vårt. Samtidig har vi et ansvar for å følge lover og regler slik at systemet fungerer slik det er ment.</li>
             </ul></aside>
         <p>Velferdsstaten er avhengig av at alle bidrar økonomisk når de er i stand til det. Skattepengene som vi betaler går til fellesskapet. Gjennom hele livet nyter vi godt av mange ulike velferdsgoder. Alle kan komme i en situasjon én eller flere ganger i livet der man trenger hjelp fra velferdssamfunnet. Man kan komme ut for en ulykke eller få en alvorlig sykdom, man kan bli arbeidsledig eller oppleve andre kriser i livet. Da er det godt å vite at man blir tatt vare på. </p><p>Når man er frisk og arbeidsfør, bidrar man gjennom å jobbe og gjennom å betale skatt. På en måte betaler man da tilbake det man fikk tidligere, eller det man kan komme til å trenge senere. De fleste opplever derfor dette som et godt system. I velferdssamfunnet har befolkningen økonomiske rettigheter og plikter. </p>
         <ul>
         <li>Eksempler på rettigheter er sykepenger, dagpenger, introduksjonsstønad, barnetrygd og alderspensjon.</li>
             <li>Eksempler på plikter er å betale skatt, å ikke misbruke de økonomiske ordningene og å gi myndighetene riktig informasjon om egen livssituasjon.</li>
         </ul>
         <p class="back"><a class="top" href="#top">Tilbake til meny</a></p>
         </div>
         <div class="divas">
         <h3 id="7cap15">Historisk utvikling</h3><aside><ul>
             <li>1909: lov om sykeforsikring</li>
             <li>1915: lov om arbeidstid (maksimum 10 timer per dag og 54 timer per uke)</li>
             <li>1935: lov om arbeidsledighetstrygd</li>
             <li>1937: lov om arbeidervern (med blant annet 9 dager lønnet ferie)</li>
             <li>1946: barnetrygd blir innført</li>
             <li>1956: syketrygd for alle</li>
             <li>1957: yrkesskadetrygd og alderstrygd</li>
             <li>1960: uføretrygd</li>
             <li>1965: enke- og morstrygd</li>
             <li>1967: lov om folketrygd</li>
             </ul></aside>
         <p>Fra fattigkassa til velferdssamfunnet</p><p>Velferdssamfunnet slik vi kjenner det i dagens Norge, er et ungt system historisk sett. Det norske velferdssystemet er i dag for alle innbyggere. For 100 år siden var det ikke på samme måte. Da var det et system vi kan kalle sosialhjelpsstaten. Bare de aller svakeste og fattigste kunne få hjelp fra det offentlige, og det var store lokale forskjeller på den hjelpen som ble gitt.</p><p>Mange av velferdsgodene har kommet gradvis. Noen av velferdsgodene begynte å komme før 2. verdenskrig (1940–1945), men de fleste godene har blitt bygget opp i tida etterpå. </p><p>Men ett velferdsgode har lange tradisjoner i Norge: Barn har fått gratis skolegang siden 1739! </p><p>Flere av disse godene har kommet fordi arbeidstakerne har kjempet dem fram. De siste 60‒70 årene har det vært relativt bred politisk enighet om at staten har ansvar for å sikre velferden til innbyggerne.</p>
         <p class="back"><a class="top" href="#top">Tilbake til meny</a></p>
         </div>
         
         
         
         
         
         
         
         
         
         
         
         
         
         </section>
         <footer class="fot">Made by <b>Kristoffer Heim.</b><p>All information comming from <a href="http://samfunnskunnskap.no/?lang=no">http://samfunnskunnskap.no/?lang=no</a></p></footer>
         </div>
         
         
         
         
         
         
         
	
	 </body>
 </html>
